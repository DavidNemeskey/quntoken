


URL: http://es.hu/index.php?view=doc;21395


LII. évfolyam 47. szám, 2008. november 21.
Általában este nyolcra végeztünk a rakodással, és mielőtt hazamentünk volna, hogy rendbe tegyük és felkészítsük magunkat a másnapi etapra, még úgy, az egész napos munka minden szennyével, hullafáradtan beállítottunk nagymamához, nem csak mert az Árnyas utcai házban, a hátsó udvaron felhúzott műhelyben is tároltunk krumplit, tömör halomban álltak a zsákok az óriás körfűrész és a zsúfolásig megpakolt esztergapad között, és szeptember utolsó napjaiban, mire véget ért a szezon, a gyanútlan kuncsaft már az ajtóban visszahőkölt az irdatlan méretektől, nem tudván, hogy a fölhalmozott zsákok közti csapások páratlan alkalmat biztosítanak az igazi játékhoz, elbújni dédnagyapám elől, aki sérvkötőjével bajlódva a budi felé szédeleg, az alsó rétegek alatt fekve meglesni Misut, a szomszéd utcai bicikliszerelőt, amint nagymamával alkudozik, végül a tervezett két pálinkásüveg helyett hárommal távozik, vagy csak egyszerűen a rakás tetején pihegni a szokatlanul meleg októberi délelőttök után, iskolából hazatérve, mert a tanórák végeztével ide, az Árnyas utcai, lilára mázolt kertkapus házba jártam ebédelni, ami igazi kiváltság volt, és nem csak a gimnáziumi évek alatt jutott ki az effajta jóból, már az általános iskola utolsó két évében szakítottunk a menzai minőség kiszámíthatatlanságával, amit, anyáék ötletének köszönhetően, a nagyszülői műremekek kiszámítható biztossága váltott fel, a gáztűzhely roskadozott a színültig rakott edények súlya alatt, és ezt a cserét nagymama sem bánta, akihez nem csupán az utolsó fuvar utáni levezető rakodás szándékával érkeztünk, de beszámolni is, az elvégzett munkáról, nem mintha bármilyen ebbéli kötelezettségünk lett volna, apa azonban így látta jónak, és amióta nagyapát eltemettük, napjában többször is leugrott mamához, vagy egy kis olajért a garázsba, amit dédnagyapám épített, vagy kutyaetetés ürügyén, de néha tényleg akadt munka, lebontani a disznóól maradványait, föltornyozni a színben a tüzelőfát, vagy kimeszelni a kamrát, amit én is megcsinálhattam volna, de lefoglalt és kimerített a tanulás és az állandó vonatozás, az oda-vissza ingája az egyetem és a szülővárosom között, a hétfő hajnali elindulások és a péntek délutáni megérkezések, az öt hétköznap megszokássá silányult rendje, ezért is bizonyult a nyárvégi teendő időpontja tökéletesnek, az augusztusi utolsó napok, amelyek végén olykor Kedves Pista bácsi is elkísért minket az Árnyas utcába, körbeültük a viaszosvászonnal befedett konyhai asztalt, és a szerény lámpafény mellett enerváltan átfésültük a napot, ne maradjon benne gubanc, egyedül Kedves Pista bácsi állt a régóta használaton kívüli varrógép mellett, vagy inkább kapaszkodott belé, hiszen egész nap ücsörgött, a szántóföldektől közrefogott magtár hűvösében, ahová a zsákokat hordtuk, és erről a helyről csak akkor mozdult el, amikor befutott az újabb rakomány, mert ilyenkor az ő dolga volt a vezénylés, ki merre mozduljon, merre kanyarodjon, hol fékezzen a traktor, amit rajta kívül egyébként is mindenki nagyon jól tudott, de meg kellett adni neki a tisztességgel végzett munkának ezt a nehezen fölbecsülhető örömét, és ezeket a megpróbáltatásokat Kedves Pista bácsi maga is méltósággal viselte, mert a szerelvény távoztával a magtár bendőjébe rejtett kishűtőhöz libbent, és megvendégelte magát azzal a kitűnő, édeskés Szalon sörrel, ami féltucat forduló után egy palackkal végre nekünk is kijárt, ezért sötétedésre többnyire Kedves Pista bácsinak is bealkonyult, és a felesége, miután hazavittük, és fejjel a csengőnek támasztottuk a gyakran tudatán kívülre került Kedves Pista bácsit, nem szűnő házsártossággal vette tudomásul, hogy hazaért az ura az egész napos robotból, amit percekkel ajtónyitás után, telefonon adott tudtunkra, és gyaníthatóan soha nem értesült arról, hogy egy ízben Kedves Pista bácsi is kibumlizott velünk a földre ebéd helyett, a csűrtől megközelítőleg két kilométernyire volt a krumpli , a nagyapától örökölt fehér Škodával követtük a traktort, Viktor Jenő traktorát, amit aztán, kiérve a földre, két fertályóra alatt meg is pakoltunk, púposra raktuk azt a széles platót, Hullámos, a cigány meg Varró Feri dobálta odafönn halomra az apró szemű hálós zsákokat, amelyekbe, ha nem kesztyűben végeztük a munkát, könnyen beakadhatott a mutatóujj, és akkor a hirtelen lendülettől a zsákot a kéz és a kar is követte, aminek sérülés lehetett a következménye, megrándultak az ujjak, roppant a csukló, és utána lehetett este borogatni, több váltás, jéghideg vízbe áztatott ronggyal, mert másnap megint menni kellett, ötre megint felhúztuk a vekkert, és hatkor megint találkoztunk Bencével a Csókos úti tavaknál, a temető mellett, ahonnan ezeken a párás augusztusi reggeleken megint a magtár felé vettük az irányt a fehér Škodával, ami estére, mire megtértünk az Árnyas utcába, hogy kicsit megpihenve beszámoljunk nagymamának az aznap történéseiről, a furcsaságokról, amiket kint, a krumplin tapasztaltunk, a különcökről, akikkel odakinn együtt robotoltunk, a szedés és rakodás menetéről, ami meghatározta a dolgok rendjét és alakulását, ami szerkezetet, rendet: tartást adott a mindenkori munkanapnak, a várható eredményekről, a tervbe bevett partnerekkel kötendő alkuk előre látható kényelmetlenségeiről, ez a Škoda, mire beesteledett, már tényleg csak annak volt fölismerhető, aki használta, annyira belepte a piszok, a csomagtartó öblös terének magasra nyitható fedelétől az ajtókon át a kisméretű motorháztetőig, annyira bevonta a dűlőutak pora, hogy ujjal írni lehetett rá, de ez addig nem tűnt fel, amíg egész nap ide-oda zötykölődtünk benne, a pajtától a krumpliig, ahová egyszer Kedves Pista bácsi is visszafurikázott velünk, és egyszer csak, már közel a földhöz, elszólta magát, a letekert ablakon keresztül kurjantott ki a Škodából,
mi már basztunk ma,
ezt kurjantotta, ami persze nem volt igaz, mert reggel hattól jártuk a napok óta kialakított útvonalat, egy fuvart felrakodni, aztán vissza a pajtához, ott jöhet a lerakodás és a glédába állítás, a zsákok fegyelmezése, szó sem lehetett elhajlásról, de éreztem, hogy a pír elönti az arcom, ezért mélyen a hátsó ülésbe süllyedtem, Bence is hallgatott, bár láthatóan jobban ellenállt a pillanat kihívásának, pedig Kedves Pista bácsi rikoltásán igazából nem lehetett csodálkozni, mert a jól bejáratott útvonalon, ahol megint haladtunk, épp hazafelé tekert ebédszünetre Hullámos, aki Varró Ferivel ezeket a közel negyvenkilós zsákokat, amiket ketten repítettünk föl a traktor hátsójára, úgy hajigálta, mintha azok szaloncukrok volnának, és közben szakadatlanul diktálta a tempót, otthoni történetekkel szórakoztatva Varró Ferit, aki sohasem tűnt eléggé fölcsigázottnak, némán forgolódott a zsákokkal, meg-megdicsérve a rendíthetetlenségünket, amivel ezt a kemény munkát végeztük, de Hullámos többnyire figyelmen kívül hagyta Varró Feri érdektelenségét, és kérlelhetetlenül bombázta a família viselt dolgaival, és egyszer sejthetően valami gyermekkori családi összejövetelről számolhatott be, Bencével később úgy kalkuláltunk a kocsiban, hogy ballagás lehetett, vagy névnap, ami az alkalmat illeti, az időpontot az aprólék tálalására lőttük be, mert azt kiabálta Hullámos, hogy
édesanyám, akkora répát rakjon a levesbe, mint a faszom,
amire Varró Feri kicsit megtántorodott, de hamar visszanyerte az egyensúlyát, és úgy lökte föl azt a roppant méretű zsákot, amit épp a markában szorongatott, a rakás tetejére, mintha az egész napi keresete múlna rajta, pedig még javában előtte voltunk a napnak, Hullámos épphogy csak lendületbe jött, de a traktor lódulásának ritmusára látványosan megingott, és mielőtt elterült volna a rakfelületen, sebtében megkapaszkodott az egyre magasodó halomban, és ahogy Viktor Jenő bevágta a kéziféket, ami mindig úgy hallatszott, mintha hirtelen akarna felállni, de a nadrágja beakad a kormánykerékbe, a traktornak ez a hirtelen megtorpanása az iménti helyzetbe vetette vissza Hullámost, aki megragadta az újból fölhajigált zsákokat, hogy szaporodhasson tovább a rakás, és újra rázendített, hogy nézzük csak ezt a sok menyecskét, és a karjával széles félkörívet rajzolt a levegőbe, a szedők felé, akik szétszórva guggoltak a fölkapált sorok között, és úgy kapkodták, guggolva a krumplit, és ha túlcsordult a krumpli a vödörben, kiürítették, a vödör fejét a zsák nyílásába tömték, hogy aztán egy hirtelen mozdulattal belefordítsák a tartalmát, és amikor a zsák színültig telt, elkötötték a száját, és farba rúgták, amitől a zsák eldőlt, és nagyot puffant, ezeket a zsákokat dobálgattuk mi a platóra, ahol Varró Feri sürgölődött, és Hullámos, aki, miután nagy kört írt le a levegőbe a szedők felé, ordítva közölte, hogy
úgy kell ezeknek a dakotáknak a fasz, mint a szopós malacnak a kocatej,
de ezek a levegőbe megrajzolt asszonyok csak visítottak, és rögvest replikáztak is Hullámosnak, hogy
nem ma basztál te se,
meg azt is vonították, hogy mesélje csak el Hullámos, hogyan is volt azzal a kerítésen felejtett gatyamadzaggal, valaki nagy hahotázás közepette a fütyülősre szúrt bicikligumit emlegette, de Hullámos sem adta könnyen magát, és mintha beteg süldődisznót cipelne, úgy vitte ölében azt a félmázsás zsákot, és úgy kiabált, hogy
komisz dögök, ne a szátok járjon,
és miután lehányta a zsákot, a kezével mutatta, minek kéne járnia, és hol kéne járnia annak a valaminek, ami láthatóan a szedők piszkos tenyere volt, mert Hullámos a sliccével babrált, hogy a következő adag rakás előtt váratlan előkapja a szerszámját, és meglóbálja az asszonyok felé, akik a térdüket meg a kendőjüket csapkodták, és krumplikat hajigáltak a traktor felé, de addigra Hullámos már megfordult, fölkapta az újabb zsákot, és nekilátott a következő rakás kiépítésének, aminek az alapját, mire Hullámos végzett az ijesztgetéssel, a rendíthetetlenül szorgoskodó Varró Feri már rég megvetette, de Hullámos ezek után sem hagyott föl az adomázással, és ahogy a pajta felé tartva megelőztük a poroszkáló traktort, egy pillanatra megcsapta fülünket a hangja, amint a vajda lányának a születésnapjával szórakoztatja az ugyancsak a halom tetején fogódzkodó Varró Ferit, de hogy ezek után mi történt, azt már nem értettük, mert vadul robogtunk a csűr irányába, ahol Kedves Pista bácsi elvileg túl volt az előkészületeken, ami a rakodásnak szánt sarokrész kiseprését, a mérőmázsa helyrecibálását és az üres üvegek széthajigálását jelentette, így várt bennünket, és miután megérkeztünk, beszámoltunk a kint történtekről, amin Kedves Pista bácsi olyan jókat derült, hogy újabb Szalon sört kellett bontson, amiből bennünket is kínált meg apáékat is, vagy aki épp ott volt, hogy segítsen a lepakolásban, a zsákok szédítően magas piramisának kialakításában, mert mindig teleraktuk a traktort, Viktor Jenő olykor valósággal könyörgött, hogy elég, hogy sürgősen fejezzük be a lóbálást, mert az lesz a vége, hogy elmerülünk a porhadós anyaföldben, vagy ha nem, hát holtbiztos, hogy nyakig süppedünk bele, és akkor gépész, meg technikus, meg, esdekelt Viktor Jenő, apámfasza legyen, aki kibányássza ebből a szarból ezt a szart, és a traktorját böködte, meg a halántékát, amiből világosan érthető volt, hogy Viktor Jenő számára a traktor a legféltettebb kincs ezen a világon, és jobb, ha ezt figyelembe vesszük, amit a saját érdekünkben is meg kellett tennünk, ezért csak annyira púpoztuk meg a rakodóteret, hogy Varró Feri és Hullámos a nagy zötykölődésben le ne essen a kupacról, amire Hullámos nem ügyelt túlzottan, és amikor befordultak a pajta felé vezető ösvényre, akkor is fújta, és vagy a kocsmárost szidta, vagy a feleségét, és minket is noszogatott, hogy a becsülettel végzett munka jutalmául látogassunk el a diszkóba, mert ő fiatalkorában nem volt rest az egész napos kapálás meg lapátolás után beállítani a kultúrházba, és ezt többször úgy tette, ahogy éppen volt, gatyában, kalapban, mosdatlanul, áradt a ruhájából meg a fejéből a disznóól bűze, a füle mögül, meg a hajszálak tövéből ömlött a szarszag, mint a kultúrban vonagló lánykákból a parfüm, amiért a helyi vagányok többször megpróbáltak a lelkére beszélni, bicskával böködték a bordáját, el-elcsattant egy figyelmeztető füles, de ő, Hullámos sose maradt adós a válasszal, és megregulázta ezeket a túlbuzgó helyi erőket, hogy aztán, mint a mesében a királyfi, ölében vigye ki a diszkóból a választott hölgyet, aki, ez egyértelműen kiderült Hullámos elbeszéléséből, nem mindig adózott föltétlen csodálattal a gesztusnak, de, ahogy Hullámos felemelt mutatóujjal figyelmeztetett bennünket,
csajozni, azt kell,
baszni, gyerekek, muszáj,
és mire a pajtához értek, akkor is mondta, kifogyhatatlan volt a szóból, ezért is volt érthetetlen, hogy amikor Kedves Pista bácsi kiordított a Škoda lehúzott ablakán a hátsó ülésről, az ebédre hazaigyekvő Hullámos ábrázata megnyúlt, mintha nem tudott volna mit kezdeni ezzel a váratlan helyzettel, hogy valaki tényleg eleget tesz végre a sorozatos felszólításnak és buzdításnak, vagy hogy valaki minden előzetes figyelmeztetés nélkül az arcába bömböl, hogy egyáltalán valaki ilyesmit merészel, pedig sose tűnt olyannak, aki nem bírja az ellenvéleményt, de akkor, hazafelé menet leesett az álla, mintha tükörbe tekintett és abban valami olyasmit látott volna, amiről korábban nem hogy tudomása, sejtelme sem volt, és biztos voltam benne, hogy Hullámos ezekben a pillanatokban, amikor a hátsó ülés mélyébe süllyedtem, reszketeg kézzel markolja a kormányt, és ha el nem vágódott, bizonyára kígyóvonalban halad tovább, mint aki alaposan a pohár fenekére nézett, és úgy tették ki a szűrét a kocsmából hajnaltájt, miután a pultra dőlve végigaludta az éjszakát, ami azonban Hullámosra nem volt jellemző, nem kellett különösebben tankolnia munka előtt, ahogy fölkapaszkodott a platóra, szempillantás alatt be volt indítva, útjára volt engedve a nap, amit végiglocsogott és végigfütyörészett, de most, gondoltam megszeppenve, bizonyára lelassult, a jármű ingataggá vált a keze alatt, amiként, dacára minden addig összeszedett tapasztalatomnak, én is elbizonytalanodtam, és szégyenlősen a hátsó ülés oltalmába menekültem, mert Bence is hallgatott, de legalább közben elfoglalta magát valamivel, a kezét tördelte, vagy inkább malmozott, vékony hosszú ujjai voltak, ide-oda forgatta őket egymáson, és minduntalan egymásba akadtak, összegabalyodtak ezek a mívesen hosszú és törékeny ujjak, amelyek nem csupán zongorázni, de gitározni is egyként alkalmasak voltak, és rendre úgy látszott, hogy afféleképp csúsznak egymásba, ahogy az a nagykönyvben, mint amilyen az akkoriban kevés haszonnal forgatott Fritz Kahn volt, meg van írva, hogy a bal kéz hüvelykje és mutatója kört formáz, amelynek túlfelén a jobbos mutatóujjának csúcsa vidáman kandikál kifelé, és inkább elkaptam a fejem, amire a tekintetem, akaratom ellenére, Kedves Pista bácsi arcára tévedt, aki a győzelem tudatában fölényesen mosolygott, afrikai vadászokról készülnek képek ilyen arccal, áll Kedves Pista bácsi a Kilimandzsáró tövében, lába alatt, mint egy rongyszőnyeg, Hullámos van kiterítve, és kattan a fényképezőgép, ahogy Kedves Pista bácsi kacsintott rám a könnyen jött boldogság ízétől megmételyezetten, és aztán az előtte ülő Jankó felé bökött, akit különös tiszteletben tartottam, egyszer, amikor épp szünetet tartottunk a lezsákolásban, és Kedves Pista bácsi Szalon söre baljóslatúan szisszent a homályban, ez a Jankó, akit csoda tudja, honnan kerítettek apáék, leültetett maga mellé, törte a zsák a fenekem, de mukkanni sem mertem, mert Jankó, mintha csak okét intene, jobb keze bütykös ujját a magasba bökte, miközben megjegyezte, hogy hát ez az ujj, és hogy nézzem csak, ez az ujj, ez látott már egyet s mást, és mozgatni kezdte, rángatta, ugráltatta, de ez a csecsemőfejnyi ujj láthatóan nem szívesen engedelmeskedett, meg-megbicsaklott, olyan volt, mintha részegen táncolna, Jankó pedig büszkén kihúzta magát, és mintegy félvállról, mint akinek nem áll szándékában, de sajnos nem tehet másként, vallania kell, látszólag hányavetin, de félhangosan, hogy a közelben izmozó munkások is meghallják, közölte velem, hogy
Miskolcon repedt meg,
viszont cserében alaposan helybenhagyta azt a gyereket, aki a diszkóban megmarkolászta a vállát, ami túlment a rendes ízlés határán, jankói értelemben, és igazából már a dutyit se bánja, bár megmondja őszintén, kicsit rájött a para, amikor pálcát törtek felette, az ítélet kihirdetésének pillanatában úgy érezte, valakit meg kell ölnie, de aztán annyiban hagyta a dolgot, ami egyébként nem szokása, nézett rám türelmesen, és megmondja őszintén, megérte az a másfél év, amit lehúzott, mert volt idő felturbózni a bicepszet, meg igazán jó barátokra tett szert, el se tudom képzelni, milyen fasza hely az, a katonaság lehet ilyen, mondjuk, ő nem volt katona, megmondja őszintén, sose akart az lenni, akkor ment el a kedve végképp, amikor a sorozáson körömcipőben jelent meg a hadnagy, na, akkor ő összekapta magát, mert már előre látta, de ami nagyobb baj volt, érezte, hogy miután belép, megfosztják a ruhájától, zsákba gyömöszölik a mackót meg a sportcsukát, és az atlétatrikót is odagyűrik a többi kacat mellé, amit az előtte átvizsgált áldozatok viseltek, és odalép hozzá ez a körömcipős hadnagy, aki akkorra már csak a baby doll-t hagyta magán, és mélyen a szemébe néz, és megmondja őszintén, berezelt egy kissé, hogy odalépve hozzá, megmarkolja a farkát ez a körömcipős hadnagy, és nemcsak megmarkolja, de tisztességesen és gyakorlottan a kezébe is veszi, középső és mutatóujja egészen hátracsúszik, és mintha csak az utolsó ütéshez készülne a szalonban, megkocogtatja a golyókat, hogy azután a végbél, az ő végbelének a nyílását tapogatja körül ezekkel a hosszúra nyúlt ujjaival a buzi, és megmondja őszintén, az volt az igazi félelme, mert halálosan megrémült, amint ott az előszobában, a körömcipős hadnagy láttán lejátszódott előtte ez a jelenet, attól majrézott igazán, hogy nem állapodnak meg az ujjak a gyűrűk környékén, nem elégszenek meg a letapogatással, hanem váratlanul fölcsusszannak, és hogy a golyóbisait egyszer csak a körömcipős markában érzi, ami egyben azt is jelenti, hogy tövig benne van a rohadék, és a prosztata irányába matat az a két tetű ujj, és hogy innen aztán nincs tovább, fel kell koncolnia, széjjel kell trancsíroznia, az ő prosztatájába senki se vájkáljon, és az is eszébe jutott, hogy ha ez a körömcipős veterán tényleg belémélyeszti azt a két vékony girnyót, hát ő isten bizony, teleszarja a markát ennek a vágóhídról szalasztott köcsögnek, fenyegetőzött Jankó, és közben nyugtalanul járatta rajtam a szemét, én pedig apait-anyait beleadva figyelmesen hallgattam, és ő nem is tudja, mi futott még át az agyán, de abban biztos volt, hogy utána a szemgolyóin keresztül cibálja ki a belét a rohadéknak, és körbetekeri vele, mintha vécépapírba csomagolná, és így, a beleivel együtt hajítja ki a többi csenevész szarházi közé, akik vele együtt várakoztak az előszobában, ahová ez a körömcipős hadnagy kilépett, erre gondolt, amikor meglátta a leendő parancsnokot, és ezért kapta össze magát, és igyekezett tisztességesen helytállni, elhessegetve magától minden szörnyűséges képet és gondolatot, és bár örül, de igazából ma sem érti, miért nem rendelték be, miért kapta azt az elutasító határozatot, mert, megmondja őszintén, nyíltan felelt a pszichológus kérdéseire, nyíltan és egyenesen, de a sitt, az tényleg fasza, kár volna kihagyni, közölte Jankó, és merőn nézett, és rángatta, táncoltatta a jobb kezének azt az öklömnyi hüvelykjét, ide, erre a két pakolás közötti emlékezetes szünetre volt datálható a feltétel nélküli tisztelet, amit Jankó iránt éreztem, barátságnak nevezni azonban túlzás lett volna, talán ezért is süllyedtem még mélyebbre a hátsó ülésbe, miután Kedves Pista bácsi Jankó háta felé böködött, és büszkének látszott, hogy ő lehet köztünk az első, aki fölfedezte magának Jankó hátát és azon a roppant háton a halvány figyelmeztetést, hogy
semmiféle munkát nem válalok!,
és bár első pillanatban kikívánkozott belőlem a röhögés a helyesírási hiba láttán, legalábbis megkérdőjelezte Jankó intellektusát, de a tetoválóét egészen biztosan, viszont hatékonyabban közvetítette az álláspontot, amit a mondat végére vésett felkiáltójel volt hivatott nyomatékosítani, és leginkább ez a fenyegetően ágaskodó felkiáltójel volt az oka, hogy moccanni sem mertem, ellentétben Kedves Pista bácsival, aki szintén nem csapkodta a térdét, sőt határozottan ura volt a helyzetnek, a világutazók magabiztosságával fürdette arcát a felfedezett tájegység fényében, mint egy Kolumbusz az Újvilág partjainál, igaz, olyan esetlenül és szerencsétlenül is, én viszont ezután egy kukkot sem szóltam, míg ki nem értünk a földre, de a munkakedvem aznapra érezhetően megcsappant, s egyszer-egyszer lopva Jankóra tekintettem, a hátát fürkésztem, amin a rakodás ritmusára minduntalan elmozdult a felirat, és többé nem is kerültem abba a helyzetbe, hogy elolvashassam, furcsa mód ez a hát attól a délutántól teljességgel kikerült a látóteremből, még egy-egy alkalomra Jankó mellé csapódtam, de ő végleg felhagyott a kommunikációval, amit a továbbiakban én sem erőltettem, amúgy is izzadtunk elégszer, az augusztus végi párás levegő nem csak a mozgást, olykor a levegővételt is megnehezítette, ráadásul az utolsó munkahéten sorra jelentkeztek a megrendelők, volt, aki személyesen jött, mert apáéknak régi ismerőse volt, leállította a furgont a pajta előtt, a kiszáradt kútnál, és kitolta a hasát, hogy kevés híján szétcsattant rajta a nadrágszíj, és hencegett meg fitymálóan mustrálgatta a kínálatot, a kövér kondor t meg az apró deziré ket, és az arcára kiült, hogy ez lófasz, és hogy van pofánk ennyiért adni neki ezt az értékelhetetlen vackot, az anyósa különbet termel a konyhakertben, akadt olyan is, amelyik a köszönésem sem fogadta, egyszerűen keresztülnézett rajtam, afféle hitvány alkalmi munkásnak tekintett, ha tekintett egyáltalán valaminek, amolyan szakmunkásfélének, aki a nyári szünetben jobb híján agrárproletárként keresi a drogra valót, mert otthonról elpaterolták, hogy elég az ingyenélésből, kétségtelen, nem festhettem túlságosan szépen, késő délutánra, amikorra ezek a kuncsaftok begördültek az istállóhoz, a piacon dúrt sportgatyám rongyosra piszkolódott, az arcom maszatos volt a fölhabzó portól, de a slendriánul fejembe csapott baseballsapka se árulkodott arról, valójában hová is illene helyeznie, hová kellene illesztenie engem ennek a fölényes vevőnek, nem mintha szükséges lett volna ez a céltalan és igazából gyávaságra valló beskatulyázás, és a dühömet csak fokozta az a lekezelő stílus, amivel a munkásokhoz viszonyult, a kioktató hangnem és a hőbörgések végére helyezett kontár csattanók, amelyekkel a modora nyomán kialakuló kínos helyzeteken iparkodott enyhíteni, hogy aztán úgy turkáljon a zsebében, mint valami angol dandy, aki fölszabadítani jött a véresre korbácsolt rabszolgákat, és mi szótlanul pakoltuk az utánfutóba azt a néhány soványka zsákot, amire rátette a kezét, és amikor az ügyfelek nem jöttek el személyesen szemrevételezni a készletet, mi mentünk el hozzájuk, így jártam be életemben először a megyét, hol a traktor hátuljába kucorodva, hol a Škoda anyósüléséhez szíjazva, amivel Viktor Jenő előtt robogtunk, eljutottunk a legapróbb falvakba is, volt, ahol százötven zsákot dobtunk le, máshol a helyi segéderők jóvoltából percek alatt megtisztítottuk a rakodófelületet, és volt hely, ahová kétszer fordultunk aznap, annyira elégedettek voltak a tavalyi adaggal, és annyira elkápráztatta őket a gyönyörű rakomány, hogy újból látni akarták ezt a csodát, ahogy a traktor, befordulva a főutcára, pirosan zakatol, és a ház előtt kipattanunk az autókból, és fölcsapjuk az utánfutót fedő ponyvát, majd csatárláncban kapkodjuk a zsákokat, Viktor Jenő meg cigarettázott, a sárhányónak dőlve, ami olyan volt, akár egy antik boltív, szívta a talpas bagót, és az arra karikázó fehérnépet vizslatta, hogy aztán a járműben gyönyörködjön, körbejárta, megtapogatta a hatalmas kerekeket, lefújta a port a karosszériáról, aminél kevesebb felesleges dolog volt krumpli idején, mert mire ezzel a felülvizsgálattal végzett, lent is volt a negyven mázsa, Varró Feri már a platót söpörte, ami ugyancsak haszontalan fáradozás volt, mert miután végeztünk a pakolással, apáék meg zsebre vágták a jussot, és újból a föld felé vettük az irányt, ha az alföldi utak lankáitól nem is, hát a dűlőtől egészen biztosan összemaszatolódott a karosszéria, de a raktérben is csak az első zsákok landolásáig csillant meg itt-ott az alumíniumlemez, amelyen Hullámos és Varró Feri ugyanazzal a lendülettel hajigálta a zsákokat, mert a kórház, az például nem várhat, s minthogy azelőtt évekig mentőápoló akartam lenni, ami még akkor, az egyetemi évek történelemtanulása alatt is gyakran eszemben volt, büszke voltam, hogy a kórházi megrendelés minden mással szemben előnyt élvez, hogy az egészség felé itt, a térnek ebben a megmagyarázhatatlan kereszteződésében, a fullasztó porfelhők és az oxigéntől duzzadó tágas alföldi mezők közös halmazában is mindenki ugyanazzal a figyelemmel fordul, hogy a hír hallatán, miszerint oda megy a következő forduló, megsokszorozódik az erő, de amilyen hamar jött, ugyanolyan gyorsan szerte is foszlott a lelkesedés, mert a munkát szemlátomást az utolsó fuvar tudata ösztönözte, és ahogy behajtottunk a pszichiátria udvarára, a sövényekkel körülbástyázott onkológia sápadt épületéhez irányítottak minket, itt volt a kórházi konyha raktára, amihez az osztály első folyosóján át jutottunk be, traktort ide nem hozhattunk volna, igaz, a kórház igénye a krumplira egyelőre kimerült öt mázsában, amit a Škodához csatolt utánfutóval is szállíthattunk, és rajtam kívül csupán Szín Laci bácsi jött segédkezni, vállunkra vetve hordtuk a zsákokat, ingáztunk a megroggyant utánfutó és az eldugott raktár között, az utolsó zsák nekem maradt, mélyre volt préselve, egészen le kellett hajolnom, be az utánfutó aljába, nehezen bányásztam elő, s ahogy a vállamra kaptam, egy kicsit megtántorodtam, és amikor megindultam vele, hogy odabent egy finom lendítéssel megkoronázzam az apró kupacot, megütötte a fülem Szín Laci bácsi hangja, aki addigra lecövekelt a portásfülke előtti betonplaccra, és ahogy elhaladtam mellette, a kórházi folyosón diskuráló nővérek felé bökve, akik között egy medikusforma figura nevetgélt, az egész napos munkától mámorosan megjegyezte, hogy
nem tudják ezek, mi az élet,
amivel talán mélységesen egyetértettem volna, mert a vállamon cipeltem apáék ügyeskedésének bámulatos gyümölcsét, azt az erőtől duzzadó, fiatal krumplit, és nem csupán tudtam, de a legutolsó aprócska részletig tisztában voltam vele, mi áll ennek a pazar eredménynek a hátterében, s bár nem voltam ott az őszi munkaértekezleteken, nem utaztam apával vidékre a vegyszerkínálatot feltérképezni, és az állandó öntözést sem kísértem figyelemmel, a szedés egy hete alatt, a felcsattanó utasítások és viták nyomán világossá vált annak a bonyolult és hosszú, közel egyesztendős munkafolyamatnak szinte valamennyi eleme, ami ennek a kövér termésnek a feltétele és az alapja volt, és már korábban fölvilágosítottak otthon, mit jelent a családnak ez a föld, és Szín Laci bácsiéknak és Kedves Pista bácsiéknak mit jelent, és mit jelent Viktor Jenőnek, aki a traktorát adta a cégbe, ezért megvolt bennem a hajlam úgy tekinteni a kórusban csicsergő ápolónőkre, mint akik méltánytalanul habzsolják itt az isten idejét, ahelyett, hogy valami komoly és felelősségteljes tevékenység után néznének, tennének le az asztalra valami láthatót, ami kétségbevonhatatlanná teszi munkaviszonyuk értelmét, de csak bólintani tudtam, jelezni, hogy értem, igen, drága Szín Laci bácsi, világos, egy nyelvet beszélünk, és mielőtt a raktárba lépve levetettem volna azt a negyvenkilónyi terhet, kitárult a szemközti felvonó ajtaja, és két mentős lépett ki rajta, vörös mellényben, tolókocsit vezetve, amelybe egy megállapíthatatlan korú ember volt passzírozva, a nemét sem tudtam meghatározni, és augusztus vége volt, és a testét a hirtelen leszálló este és a harmat miatt pokrócba csavarták, a feje előrebukott, alig volt rajta haj, némi ezüstös kóc, nem voltam biztos benne, hogy magánál van, de ezek a mentősök szigorúan vitték és tolták, s mire lehánytam a zsákot, az épület környékéről is eltűntek, hiába siettem vissza a raktárból, senkit nem találtam a portásfülke előtt, és mentőautó se parkolt a közelben, első gondolatom az volt, hogy rákérdezek Szín Laci bácsinál, látta-e őket, de Szín Laci bácsi épp összedugta a fejét apával, a csomagtartóra dőlve számláztak, és úgy gondoltam, hagyom inkább, igyekszem kiverni a fejemből a látottakat, s vélhetően fölemlegetni is elfelejtem, ha hazafelé, miután Szín Laci bácsit kiraktuk a város másik végén, a házánál, apa nem veti oda nekem, mintegy foghegyről, mintha az, amiről beszél, a világ legtermészetesebb dolga volna, úgy mondta, nagyanyád meg fog halni.



URL: http://es.hu/kiss_laszlo;a_feny_harcosa;2011-04-20.html


A Fény harcosa
LV. évfolyam 16. szám, 2011. április 22.
Manci néni hívta fel a figyelmem rá. Rendszeresen átjárt a szomszédból, ülni a sámlin. Háromtól hétig, de akár nyolcig is elültek nagymama konyhájában, és kommunikáltak. Néha beszéltek is. Egy ilyen alkalommal közölte velem, hogy azt csiripelik a madarak, írok.



URL: http://es.hu/kiss_laszlo;a_fotitkar_halala;2011-11-02.html


A főtitkár halála
LV. évfolyam 44. szám, 2011. november 4.
Épp sorban álltunk a büfénél, amikor Kelemen savanyú ábrázattal odalépett, és közölte, hogy bocsi, srácok, de elmarad. Vagy legalábbis el kell halasztani, az apja üzeni, hogy nem alkalmas a pillanat. Fél órával azelőtt keltem, nem volt erőm ellenkezni, ugyan mit zavarnánk egy pár órás társasjátékkal, pedig valahányszor átíródott a megálmodott forgatókönyv, mindig a tiltakozás volt az első reakcióm.



URL: http://es.hu/kiss_laszlo;a_gyoztes;2012-03-07.html


LVI. évfolyam, 10. szám, 2012. március 9.
A Tankcsapda egyik albumán, fordult hozzám Bence, van egy szám, majd hallgassam meg. Arról szól, hogy amikor a srác a kulcsot a zárba rakja, ahogy részegen hazaér, magára húzza a hűtőt minden éjjel. Ő ugyanis, amikor részegen hazaér, persze nagyon mutatis mutandis, például korántsem minden éjjel, mert csak hétvégén, és akkor is szombaton, de ugyanígy jár el. Próbáljam ki, működik.



URL: http://es.hu/kiss_laszlo;amikor_nagyapam_masodszor_is_meghalt;2011-11-23.html


Amikor nagyapám másodszor is meghalt
LV. évfolyam 47. szám, 2011. november 25.
Azon az éjjel kevés híján eltörött a mécses. Mint rendesen, kocsmázásból értem haza, s miután kipakoltam a hűtőt, bevettem magam a nappaliba. Addig ritkán fordult elő, hogy kótyagosan a tévé elé ültem, a sebtében összerakott szendvicset általában újságolvasás közben tüntettem el. Unottan váltogattam a csatornákat, és leginkább csak az evésre koncentráltam, hogy ne legyek másnapos. Amikor váratlanul Puskás temetésébe botlottam.



URL: http://es.hu/kiss_laszlo;gyerek;2011-08-10.html


LV. évfolyam 32. szám, 2011. augusztus 12.
Drága Tivadar, te aligha emlékszel, de bennem a mai napig elevenen él az az este, amelyen csöndes beszélgetésbe merülve borozgattunk a kiskocsma kerthelyiségében, látom magunkat az öreg diófa alatt, Noémi fázósan bújik hozzád, s te ugyan egyetlen pillantást sem vetsz rá, de olykor ráfeszítesz a felkarodra, hogy érezze, szereted, hogy tökre működik a kapcsolat, én egyedül ülök, s ha most zoomolnék, tisztán kivehető volna a kapucnis pulcsim hátulján a kopott Sepultura felirat, elviselhetetlen nyáriszünet-nosztalgiám volt, ezért a vakációról beszéltem neked, az én jól bejáratott menetrendemről, arról, hogy amint kezdetét veszi a kiporciózott két és fél hónap, már az első reggelen átvonszolom a paplant a nappaliba ébredés után, ledőlök a díványra, s míg sistereg a tojás a tepsiben, fölcsapom a horgászkönyvet, ami nagyjából olyan, mint a Biblia, csak kék és kicsit karcsúbb, és átadom magam a leírás gyönyörűségének, és amikor a pirosszárnyú keszeg portréjához érek, ölembe ejtem a könyvet, behunyom a szemem, és arra gondolok, hogy istenem, meg hogy miután benyomom a rántottát, biciklire pattanok, és irány nagyanyám háza, ahol a pecabotok vannak, és olyan paprikás kenyeret gyúrok, amiből magam is szívesen csippentek, ha rám tör az éhség a parton, olyat, amitől megbolondulnak ezek a csapatostul vonuló formás keszegek, és mindig fölrémlik a zseniális vers, amit egy régi horgászlapban olvastam, és amit naponta zsolozsmázok magamban, „vörösszárnyú keszeg márta / csilim-csalim megcibálta", és az én partnereimre gondolok, akik majd megcibálják a csalimat, a vörösen csillogó szárnyakra, a vakító testekre, amiket látva számban érzem a fehér hús puha ízét, és elgondolkozom, ölemben a könyvvel, hol kéne újabb horgászhelyet csinálni, miképp lehet behatolni a nádasba, mert jónak látszik a közúti híd melletti hínárgazdag rész, és nem tűnik rossznak a cső sem, ahol fekete víz bugyborékol föl, amitől borzasztó büdös van a környéken, de ha megmerítem a kishálót, tele van apróhallal, és örömmel tölt el ez a lehetőség, a kiválóbbnál kiválóbb majdani horgászhelyek bőséges választéka, hogy még csak a nyár elejét taposom, és mi minden vár rám a hátralévő időben, amikor visszatért Erzsi a pulttól, unottan kifújva a füstöt, hogy már megint a horgászatról süketelek, mire odafordultam hozzá, és mutatóujjam a csillaghullós németvárosi sötétbe fúrva emlékeztettem, hogy én soha nem süketelek a horgászatról, és leginkább nem a horgászatról süketelek, és különben sincs joga pálcát törni fölöttem, amire fölcsattant, hogy leszarja, amit mondok, és biztos benne, hogy ez a pálca is, amit emlegetek, valami tetves bambuszbot vagy teleszkópos, azzal fölpattant és visszaviharzott a kocsma belső terébe, arra azonban gondot fordított, hogy közben indulatosan riszálja a seggét.



URL: http://es.hu/kiss_laszlo;felhagytam_az_uszassal;2011-05-18.html


Felhagytam az úszással
LV. évfolyam 20. szám, 2011. május 20.
Egészen a rossz emlékű hetedik napig nem volt semmi gond, és őszintén szólva ekkor sem értettem az edzőnk kifakadását, legalább méltányolta volna, hogy self-made úszóvá képeztem magam, hogy föl tudok mutatni bizonyos előmenetelt, de még ezt se látszott respektálni, pedig a hét minden egyes napján meséltem neki arról, hogy eszmélésem óta folyóban utazom, folyóban vagyok otthon, és bármerre járok, mindig a folyóról álmodozom, s ha épp folyóparton kötök ki, ahogy ez nap mint nap előfordul, még akkor is a folyópartra vágyom, egyszerű volt ez, mint a kétszerkettő vagy mint a pofon, a didaktikus atyai típusú, ha becsúszott a kémiahármas, vagy szaporodtak a négyesek matekból, ráadásul ilyenkor mindig le kellett ülni a konyhában, és ment az osztás meg a különféle gyakorlatok, igaz, néha csak a fenyegetés volt, a szakmunkásképzővel, hogy oda kellenek a négyes matekosok, úgy csináljam, amit, s bár rossz volt belegondolni, milyen lesz nyári gyakszin az esztergályosokkal, nyugtatott a tény, hogy viszonylag sokan csukázgattak a csatornaparton, mert volt idejük pecázni járni, nem pedig az állandó agyalás, hogy készülni másnapra, tehát van szemszög, ahonnan nézve: megéri,
egyszóval, jó voltam folyóból, és a mi családunkat az jellemezte, hogy ha valaki jó volt folyóból, akkor összeült a szenátus, és eldöntötte, hogy annak úszni kell, nem muszáj belerohadni a vízbe, nem fontosak az eredmények, hangzott a demokratikus verdikt, a lényeg, hogy ússzon a gyerek, tanulja meg a dolgot tisztességesen, és igazán nem ők tehettek róla, hogy mire Bencével átléptük a kupolás fürdő küszöbét, és mélyet szippantottunk az isteni klórszagú levegőből, már bőven túlvoltunk az első tempókon, köszönhetően az Élővíz-csatornának, ahová mindig jártunk, ezért eleinte, míg a hendikepes resztli szerencsétlenül vergődött a bóják között, és szakadatlanul harsogott az edzői síp, csupán csinosítgattuk ezt a nagyszerű tudást,
egészen a borzasztó hetedik napig, amelyen ez a tréner, aki egy kövér, szakállas ember volt, beleköpött a levesünkbe, mert edzés végeztével valósággal könyörgött a szüleimnek, hogy vigyenek haza, vagy neki mindegy, hová, de hogy képtelenség, vagyis hát ő nem tud edzést tartani ilyen körülmények között, amiket én teremtek, hogy szinte gátat húzok, vagy mit tudja ő, falat, a vízbe, ezzel a nyikhaj ellenkezésemmel, szóval őszerinte az nem állapot, hogy én képtelen vagyok betartani a rendes rendet, a víznek ezeket a házszabályait, amik egyébként kereken ki vannak mondva, el lehet olvasni a bejáratnál, ott díszeleg Erzsike fölött, amire Erzsike, aki fehér köpenyben állt mellettünk, egyetértőn bólintott, majd fölényesen megszopta az összejoghurtozott kiskanalat, a portásfülke falán, a címer alatt pedig tényleg ott csüngött a kötelező olvasmány, Házirend, aranyozott kerettel, csillogott az üveg a téli villanyfényben, fél hét,
és hogy ha még egyszer nem az van, hogy faltól falig meg bukóforduló, ahogy ő azt elképzeli meg mondja, hanem az ukáz ellenére továbbra is fejeseket ugrok, meg eszetlenül merülök a víz alá, és percekig nem jövök föl, amitől őt az infarktus kerülgeti, meg felmegy a cukra, hát tényleg kampó benettó, fel is út, le is út, és hogy valamit még mondjon, mintegy zárásképp, szóval nem akarja, igazán nem áll szándékában a nagy port vert ügyet említeni, fogalma sincs, hogy ők, a szüleim, mit tudnak róla, de teljesen fel van bőszülve bizonyos felelőtlen suhancoktól, akik az izgalomtól vagy brahiból, neki nem feladata eldönteni, és nem is az, hogy húgy, mert még ha az lenne, és ugrált a szakálla, meg kattogott a szemöldöke, s tekintve, hogy anya szörnyülködött, apa pedig feszülten tűrte a prédikációt, érezhetően hasztalan kísérlet lett volna ellenkezni, hogy ácsi, szó sem volt ilyesmiről, bizonygatni, hogy nagyjából aljas rágalom, ami itt most elhangzik, máskülönben meg a mélyből a felszínre törő buborékokat is túlzásnak gondolnám minden alkalommal fingként értelmezni, s ha véletlenül erről van is szó, semmiképp sem adnám hozzá a nevem, mert inkább az a virslitestű srác a hármas suliból, az a bűnbak, és hogy ezerszer is meggondolnánk ezt a dolgot, sőt nemcsak hogy ide, de például a csatorna vizébe se, eddig se, higgyék el, sose, s hogy azon a nyári délutánon is elég sokat vacilláltunk, mi volna a helyes cselekedet, szegény Bence görcsöktől fetrengett, abba kellett hagyja a vízbe ugrást a fára erősített kötélről, egyébként is készültünk már haza, és vinnyogott, hogy ha nem tűzünk máris, összecsinálja magát, de nyilvánvaló volt, ha indulunk, akkor is, mert reménytelennek tűnt negyedóra előtt hazaérni a partról, ahol elunván a pecát órákon át ugrottuk a fejest meg a szaltót, és hosszas tanakodás után úgy döntöttünk, méltatlan volna a természettel ellenkezni, és meggyőztük Bencét, hogy aligha van más választása, és hogy ne rinyáljon, adja meg a szervezetének, ami jár, a liános fa túlsó felén Dezső bácsi, a temetőcsősz horgászott, marokszám szórta a kukoricát, meg vederszám az etetőanyagot, és dél óta egyetlen mozdítás se zavarta meg ezt a napsütötte nyugalmat, csak a mi csobbanásaink, amiket Dezső bácsi az első pillanattól fogva kedélyesen nyugtázott, mert ő is volt fiatal, meg egy öreg horgász úgyis tudja, hogy a bármilyen közeli fürdőzés nincs hatással a haljárásra, ha kap, kap, ha meg nem, be is szarhatunk, össze is pisálhatjuk magunkat, állhatunk fejen, vagy köveket hajigálhatunk a vízbe, meg az apja fasza, csináljuk, ahogy jónak látjuk, és kifeküdtünk a partra, és lihegtünk, és miután betömtük a májkrémes kenyeret, újból ment az üvöltözés és a fejesek meg a szaltó, Dezső bácsi vízbe lógó damiljára pedig hálót szőtt a pók, és násztáncot jártak rajta a szitakötők, annyira nem volt mozgás, annyira álmatag volt a csendesen csordogáló csatorna, még a késő délutáni órákban is, amikor Bence keserves arccal a vízbe csusszant, s miután egy ideig háton lebegett, diadalmas arckifejezéssel tempózott vissza, a fa irányába, és valósággal triumfáltunk, miközben felkanyarodtunk a kerókkal a gátra, és ahogy egy utolsó pillantást vetettünk a helyre, ugyanazt a barátságos, kedves arcát mutatta a csatorna, mint az egész, hosszúra nyúlt délutánon, ül Dezső bácsi a parton, és a vízbe futó damil előtt, akár a döglött törpeharcsa, lebeg el a szar,
ez lett hát a vége a nagy úszásra járásnak, minimálisra csökkent az esély, megvédeni Bencét és magamat, hogy ez a csúfság, ez a bárdolatlan, ámbár szükségszerű cselekedet nem hogy az imádott Élővíz-csatornában, tessék elhinni, itt, az uszodában sem fordulhatna elő, úgyhogy kár is vesztegetni a szót ilyesmire, de az első pillanattól fogva világos volt, vagy ha nem, anya felhúzott szemöldöke, apa nyugtalan toporgása hamar világossá tette, hogy hiába is igyekeznék tisztességesen érvelni az ártatlanságunk mellett, az esti matekozás: elkerülhetetlen.



URL: http://es.hu/kiss_laszlo;eletem_legnagyobb_golja;2011-06-15.html


Életem legnagyobb gólja
LV. évfolyam 24. szám, 2011. június 17.
Állok a ház előtt, zsúfolásig telve a stadion, ami az utcánk, a lelátó a házsor, szerda délután van, vakáció, mindenki dolgozik, minden szülő a munkahelyén, nem csekély képzelőerőre van szükség, hogy a nézők valóban ott legyenek, hogy halljuk az egymással feleselő hisztérikus szurkolótáborok ricsaját, nem is ment mindenkinek, a szomszéd kölkök sokszor furcsállották, hogy a pengésebb találatok, de idővel bármilyen gól után, hálából a buzdításért, integetek a csukott szemű ablakoknak, vagy a gólörömtől nyerítve vágtatok az olajfákhoz, ölelgetni a levegőt, ami az NSZK volt, a komplett Nationalelf, a széparcú Littbarskival és az oroszlánszívű Völlerrel az élen, de hamar megtanultam fittyet hányni az idegenszívű okoskodókra, és maradt a nem hétköznapi öröm.



URL: http://es.hu/kiss_laszlo;kirandulas;2011-10-05.html


LV. évfolyam 40. szám, 2011. október 7.
Nem tudom, miért nem beszéltem soha arról a kínos érzésről, amit akkor, ott, az első kiránduláson, vagy inkább a másodikon, nem tudom. A panziótulajdonos, akit a megelőző telefonbeszélgetések alapján aggasztóan kifogástalannak ítéltem, az elvárásoknak megfelelően készségesnek bizonyult. Kiadta a kulcsokat, megmutatta a szobákat, s miután a cuccom ledobva azt kellett lássam, minden oké, minden és mindenki a helyén, felkerekedtem, hogy körülnézzek a településen.



URL: http://es.hu/kiss_laszlo;mi_kell_a_boldogsaghoz;2011-07-16.html


Mi kell a boldogsághoz
Akkor még kábítószereztem. El tudom képzelni azoknak a már nem fiatal olvasóknak az arcát, akiket a szakirodalom realista hozzáállással vádol, s most rémülten tartják távol - például - gimnazista korú gyermekeiket a monitortól, vagy a laptól, amelyben ez az írás megjelenik. Kár rosszra gondolni: alapvetően füveztem, s ha néha egy kis hasis is befigyelt, nem restelltem alávetni magam a kísérletnek.
Volt okom rá.



URL: http://es.hu/index.php?view=doc;26750


VÉGSŐ ZOLTÁN
Hol vagytok, srácok?
LIV. évfolyam 35. szám, 2010. szeptember 3.
Van valamiféle sorsszerű összefonódás a Gödör Klub és a magyar dzsessz között. A Gödörben szerda esténként ingyen hallgathatunk magyar dzsesszkoncerteket, és ez még nyáron is így volt, amikor minden más hely zárva tartott vagy áthidaló programokkal ügyeskedett. Tehát adott a hely és adott a műfaj, mindkettőt a megszűnés, a felszámolódás vagy az elmúlás fenyegeti valamilyen értelemben.



URL: http://es.hu/megyesi_gusztav;mukorom_epul;2012-05-16.html


Műköröm épül
LVI. évfolyam, 20. szám, 2012. május 18.
Levelet írt a miniszterelnök a Professzorok Batthyány Körének, s ebben kijelentette, hogy „nem tudunk változtatni a bírálati szempontokon és módszereken”. Azért volt kénytelen a miniszterelnök ezt így kijelenteni, mert nevezett társaság elnöksége nemrég levelet intézett hozzá, amelyben bírálta az állami földek bérbeadási konstrukcióját, jelezve, hogy a korábbi tervekkel ellentétben a kormány pályázati rendszere „nem a kis- és középméretű családi és magángazdaságok földhöz jutását segíti, hanem a tőkeerős nagyvállalkozókét”.



URL: http://es.hu/tatar_gyorgy;sirkokritika;2009-10-04.html


LIX. évfolyam, 37. szám, 2015. szeptember 11.
Zene Tárlat Film Televízió
TATÁR GYÖRGY
Sírkőkritika
Megjegyzések György Péter múzeumkritikájához.
Egyik kiadatlan, mert befejezetlen művében, az Adler-könyvben, Kier­ke­gaard éles és végletes különbséget tesz kétféle élet között. Az egyik fajta élet együtt telik az idővel, az idő mozgása képezi szüntelen premisszáit, anélkül hogy valaha is konklúzióhoz jutna. Vagyis ez az élet is, mint minden élet, egyszer elmúlik és véget ér, ám ez a vég nem hoz magával konklúziót. Mert az bizony két egészen különböző dolog, teszi hozzá, hogy valami véget ért, vagy hogy elkészült. Tehetségétől függően az ilyen premissza-ember is adhatja írásra a fejét, és vélheti úgy, hogy ő szerző. Feltéve, de meg nem engedve, hogy a legkivételesebb adottságok és a legfényesebb ismeretek birtokában van, mindettől még nem szerző, bár írásokat termel. Mégpedig lényegi értelemben nem szerző: meg fogja tudni írni az első részt, de a másodikat soha. Kierkegaard a rá jellemző angyali humorral nyomban hozzáfűzi, hogy félreértések elkerülése végett, ha két részt írna meg, akkor a harmadikra nem telne, egyszóval a mindenkori utolsó rész megírására lesz képtelen. Ha pedig attól a naiv hittől vezérelve, hogy egy könyvnek mégiscsak szokása egy utolsó részben érni véget, eleve nekiül, és megírja ezt az utolsó részt, ezzel teszi végképp nyilvánvalóvá, hogy ezáltal kiírta magát a szerzői létből. „Mert szerzőnek lenni persze olyasvalami, amivé az ember írja magát, de éppen ezért olyasvalami is, amiből - milyen különös - éppen az írás révén ki is írhatja magát."
A premissza-szerzőt Kierkegaard szerint nem nehéz felismernünk: pontos ellentéte ugyanis a lényegi szerzőnek. Amiről a világban éppen szó van, az adja mind témáit, mind hozzászólásának tartalmait. Ha szociális problémát fúj felé a szél, ő sem habozik másokkal együtt zajt csapni, bár semmi közelebbi vagy konkrétabb elképzelése nincs arról, mit is kellene tenni. Máskor politikai vagy vallási problémáról hall, s most sem lesz sem ideje, sem türelme ahhoz, hogy valami közelebbit kigondoljon. Megint csak zajt csap, versengve a többi zajt csapóval, hiszen ezáltal is történik valami, például hogy figyelnek rá. Nincs saját élet- és világszemlélete, szemben a lényegi szerzővel, aki egyedül azt magyarázza el, amit ő maga megértett. A premissza-szerzőnek nem szükséglete az önközlés , mert lényegében nincs mit közölnie: ehhez éppen a lényeg, a konklúzió, az önmagához mint premisszához fűződő viszony, és e viszony értelme hiányzik.
Efféle írással rukkolt elő legutóbb György Péter is ( Múzeumkritika. Jad Vasem - Jeruzsálem , ÉS , 2009/39., szept. 25.). Hiányos ismeretek bennfentes és egyben kioktató hangvételű előadása, egymásra halmozott fél- és negyedtények, valamint a mindezeket laza következetlenséggel egymáshoz kapcsoló ideológiai pókhálószálak, amelyek együtt sem alkotnak egy olyan gondolatvilágot, amely tanítaná olvasóját bármiféle tájékozódásra. Egyes pontjain olyan trehány és figyelmetlen, amilyen csak egy villámlátogatáson Izraelbe kiránduló előítéletes turista lehet. Erre az utóbbira csupán egy példa: a szerző zárójelben hozza fontoskodva a tudomásunkra, „hogy a Cion hegyén 1949 (!) óta létezik egy, az ortodox közösség által fenntartott emlékhely" , bár jelentősége inkább csak belpolitikai. A szerző nem köti az orrunkra, honnan szerezte ezt a bizalmas információját, így csak találgatni lehet, mit is értett félre. Az „ortodox" közösség fogalomnak önmagában nincs sok értelme, Izraelben nagyrészt minden vallásos közösség az ortodoxia valamely fokán áll, ezúttal nyilván a jeruzsálemi ultraortodoxokról ( harediek ről volt szó). Azt azonban tudnia kéne, ha már egyáltalán ír valamit Jeruzsálemről, hogy a Cion hegye - jóllehet az Óváros falain kívül rekedt - történetesen az Óvárosban található, az pedig a maga egészében Kelet-Jeruzsálemben. Következésképpen ott egyáltalán semmi nem állhat fenn 1949 óta, lévén éppen azóta tartozott az egész terület Jordániához, egészen 1967-ig. Teremtett zsidó nem élt Kelet-Jeruzsálemben ez idő alatt, sem ortodox, sem egyéb, különben is minden zsinagógát felrobbantottak.
Említhetném itt még sietős néhány mondatát a Jad Vasém gyermek-emlékművéről, melynek kapcsán megemlíti, hogy azt a „szabre Moshe Safdie" tervezte. Örök titka marad, miért említi a tervező szabre (palesztinai születésű) mivoltát, különös tekintettel arra, hogy arról viszont hallgat, hogy az illető tizenhat éves kora óta nem izraeli, olyannyira, hogy az Enciklopédia Judaicá ban mint kanadai építész szerepel. Súlyosbítja a helyzetet, hogy nem nyilvánvaló, járt-e valóban a szerző a gyermek-emlékmű belsejében, leírása ugyanis nem egyezik a valósággal. A tükrök, amelyek közt leírása szerint a látogató elhalad, nem láthatók, csak tudhatók, ráadásul „a gyertyák fényében gyerekarcok" egyáltalán nem „t űnnek fel" . A fényképek a létesítmény előcsarnokában találhatók, a benti sötétségben csak a lángocskák lobognak körülöttünk.
György Péter dolgozatában gondolatot, valamiféle mélyebb belátást nem sikerült felfedeznem egyetlenegyet sem. Akad benne azonban valami, amit szintén a - hozzá igencsak hasonló - világpublikum szele legyintett felé, méghozzá olyan gyakorisággal, hogy bár nem több egy általában zsigeri gyűlöletből kimondott szitokszónál, sűrű előfordulása miatt a szerző gondolatnak vélt. Írásában szakterminusként történő ismételt alkalmazása abba az illúzióba kergette, mintha használatával ő maga gondolna valamit, s ez a vélt gondolat mintegy rendszerbe tűnt foglalni számára mindazt, amit felületesen összeolvasott és összehallott. A szóban forgó kifejezés nem más, mint a meghatározott főnevek elé biggyesztett „cionista" melléknév. Ez az összetétel vagy tizenegyszer jelenik meg a viszonylag rövid szövegben, anélkül, hogy a szerző egyszer is hiányát érezné bármiféle kifejtésnek, magyarázatnak vagy meghatározásnak. A kifejezés eleve bántó idegensége, gyanús törekvéseket rejtő, homályos araszolása a dolgozatban, bekezdésről bekezdésre sötétebb mélységet nyer. Először csak „az izraeli cionizmus" jön szóba, amely ambivalens a diaszpórában történtekkel - ti. a Holo­kauszt­tal - szemben, valamivel később aztán a Holokauszt „cionista szemlélete" bukkan fel, melyet az ötvenes években a „h űvösség" jellemez, hogy aztán majd az Eichmann-per nyomán a politikai előtérbe kerüljön „a cionista értékrend dominálta izraeli társadalom számára" . Hadd jegyezzem itt meg, hogy ezután egy kurta megjegyzés következik Gershom Scholem és Hannah Arendt „szomorú" levélváltásáról, ahol György Péter tökéletes félreértéssel érinti Scholem „Izrael iránti feltétlen lojalitását és szeretetét" . Azzal kapcsolatban, hogy Scholem itt nem az államról beszél, ami iránt sem feltétlen lojalitással, sem feltétlen szeretettel nem volt, hanem Izrael népéről (ha így nem világos: a Jákob Házával közösséget érző és tartó közösségről), legalább az felkelthette volna a gyanúját, hogy Arendt arra kérdez vissza, hogy milyen rabbinikus dokumentumokban, és mikortól bukkan fel ez a fogalom. Bár nyilván végigolvasta a szóban forgó levelezést, nem sikerült filológiailag fölfigyelnie arra, milyen szemet szúróan érti félre már Arendt is Scholemet: visszakérdezés közben ugyanis Arendt már a harmadik mondattól fogva nem „Izrael szeretetét" ír, hanem „a zsidók iránti szeretet". Ilyesmire Scholem egész életében nem gondolt.
Kétszer is felmerül a szövegben annak leszögezése, hogy a Holokausztot az európai zsidókkal szemben követték el, tehát nem ott történt, ahol a cionisták voltak és vannak. Ami azt illeti, csakugyan nem a Közel-Keleten történt, bár nem hinném, hogy valaha is akadt olyan megátalkodott cionista, aki úgy vélte volna, hogy egy kiteljesedő náci világuralom esetén tagsági igazolványa menedéket jelentene. Mindenesetre a szerző egy tökéletesen indokolás nélkül maradó megkülönböztetést tart fenn a Holokauszt sújtotta zsidók és a cionisták között. Az utóbbiak mindvégig egy másik kategória, a cionista nem ártatlan zsidó, ő valahogy tehet is arról, hogy zsidónak született, és ráadásul meg is úszta a Holokausztot, hiszen nem is volt ott. A cionisták - és az általuk uralt Izrael - úgy jelennek meg, mint akik nem tartoznak a tulajdonképpeni zsidókhoz, mégis azzal az igénnyel lépnek fel, hogy ők a zsidó nép.
A következő lépésben a „cionista percepció" fogalmával kell szembenéznünk, amely a Holokauszt idején tanúsított heroikus ellenállást hangsúlyozza, elfedve „a tehetetlen kiszolgáltatottságot" , amely pedig „az európai percepció" felől tekintve „evidens tény" , majd eljutunk a sötétség mélypontjára: a Jad Vasém olyan területen áll (ti. Jeruzsálemben), ahol „nem történt semmi" , hiszen a népirtás egy másik földrészen következett be. Amikor az Emlékhely és Múzeum mégis úgy fogja fel magát, és azt törekszik sugallni, hogy Izrael érintett a Holokausztban, akkor - György Péter szerint - azt a kérdést igyekszik megválaszolni, „hogy miért és miként van joga és módja Izraelnek a cionista kontextusban kisajátítani" azt, ami „a területén kívül történt meg" . Egy kissé korábbi passzusban az Eichmann-pert nevezte „a Holocaust Izrael általi »kisajátításának«" , akkor még idézőjelben, amely azonban a „cionista kontextus" előbukkanásakor már el is tűnik. Erre az utóbbi „kisajátításra" mellesleg az a szerző által nem említett mozzanat is okot adott, hogy bár Eichmann Magyarországon követte el bűntetteit magyar állampolgárok ellen, nevezett ország nem kérte a kiadatását, ahogyan például a Német Szövetségi Köztársaság igen.
Első pillantásra az embernek akár viccelődni is kedve támadhatna: a szerző bizonyára azt is problematikusnak találja, hogy - teszem azt - a mai felvidéki magyarokat is érinti a mohácsi vész, holott az egy másik országban történt, vagy az itthoniakat az aradi tizenhárom, ami szintén nem idehaza esett meg. Idővel azonban elkomolyodunk, és azon kezdünk töprengeni, miért nem hajlandó a szerző semmi szín alatt azonosulni a Holokauszt „cionista szemléletével" , miért tekinti azt egyáltalán „kisajátításnak" , tehát valami nem egészen legitim elbirtoklásnak?
A magyarázatban segítségünkre lehet az a megfigyelés, hogy amikor a washingtoni, illetve berlini emlékhelyeket tárgyalja, csak egészen leheletszerűen érinti azt a kérdést, hogy ezeken a helyeken sem „történt semmi", valamint eszébe sem jut olyan kifejezések használata, mint pl. a Holokauszt amerikai kisajátítása, vagy német percepciója, vagy pláne „a németek által kisajátított" Holokauszt. Pedig még akár oka is lehetne rá: a Holokauszt című 1978-as amerikai film előtt ezt a szót egyáltalán nem használták, elterjedése határozottan a Vészkorszak angolszász kisajátítása. Nyilvánvaló, hogy a szerző fülét sérti a Ho­lo­kauszttól mint „univerzális meta­his­to­ri­kus narratívától" való mindennemű lokális és egyben partikuláris elhajlás. Magyarul: úgy véli, vége szakadna az ő premissza-szerzői lebegésének, a legtágabb publikummal való együtt szárnyalásának, és konklúzióra, vagyis döntésre kényszerülne, ha egy pillanatra is magáévá tenné azt a rút, cionista álláspontot, miszerint van olyasmi, hogy zsidó nép, vallásosok és világiak, cionisták és asszimiláltak, értelmiségiek és kétkezi munkások, műveltek és tudatlanok, Los Angeles-iek és asdó­diak, s hogy a nép egyharmadának elpusztítása e nép minden pontján fáj. Hogy ez a történet nem szűnik meg „univerzális metahistorikus narratíva" lenni attól, hogy ha a zsidó nép meri zsidó népként gyászolni. Mert szerzőnk tulajdonképpen ezt a gyászt nevezi a Holokauszt „cionista kisajátításának" .
Ha a Kierkegaard-tól lényegi szerzőnek nevezett szellemből legalább némi humor csillanna föl benne, akár azt is leírhatta volna, hogy a rákoskeresztúri zsidó temető voltaképpen a halál hitközségi kisajátítása. Végtére a meghalás is univerzális metahistorikus törvény, amit a rabbinikus judaizmus történeti tradíciója „lokálisan interpretál", hiszen nemcsak elkülöníti a halottait, de ráadásul ezt olyan helyen teszi - ti. a temetőjében -, ahol „nem történt semmi" . De akár tovább is feszíthetnénk a húrt, olyan irányokba, ahová a szerző már el sem lát. Akadt valamikor egy Ézsajás nevű cionista próféta, aki nem átallotta leírni, hogy „mert a Cionból jön a tanítás, és az Úr igéje Jeruzsálemből". Mi ez, ha nem az univerzális metahistorikus kinyilatkoztatás cionista kontextusba helyezése és lokális interpretációja? Tulajdonképpen az enyhíthetne valamit az Izrael fővárosában elhelyezett Emlékhely és a Holokauszt egyetemessége közti feszültségen, ha az ország neve például nem Izrael volna, hanem A Nácizmus Üldözötteinek Köztársasága. Az univerzalitás iránti „feltétlen lojalitás és szeretet" , azaz annak tagadása, hogy a Holokauszt elsődlegesen a zsidó népet mint népet sújtotta, s ezért a ma e népet a világban reprezentáló országnak elvitathatatlan joga és kötelessége saját gyászát mutatni fel mint egyetemes gyászt, voltaképpen a Holokauszt-tagadás egy sajátos változata. György Péter nem mondja, de terminológiájával szakadatlanul sugallja, hogy a Jad Vasém ezt az univerzális narratívát jogosulatlanul alakítja át valami mássá. Nevezzük meg hát helyette is ezt a „mást" igazi, ősi, teológiai nevén: a cionista állam a Holokausztot „judaizálja".
A szerző egy egyetemesnek látott humanista mitológia nevében tiltakozik minden egyedi-saját látószög ellen, tekintet nélkül arra, hogy - legalábbis ennek a történetnek az esetében - éppen ez az egyedi áll az egyetemes fókuszában. Súlyosbítja a helyzetet, hogy szembeötlően mit sem tud vagy gondol arról, hogy dédelgetett univerzalitása éppen ebből a partikularitásból született. Ha logikájának a mélyére hatolunk, amit ő maga bizonyosan nem tesz, akár arra is juthatnánk, hogy Jeruzsálem 70-es pusztulásának és az azt követő szétszóródásnak egyetemes történetét a rabbinikus percepció kisajátította, és napi imáiban azóta is illegitim módon ismételgeti, hogy „ez évben itt, jövőre Jeruzsálemben". Jeruzsálem elvesztésére nem ez a megfelelő, egyszerre univerzális és metahistorikus válasz, hanem - mondjuk - a római Szent Péter-székesegyház?
Az egyetemesség bajnoka mindig feszeng a partikularitások látványától, de azért az utóbbiak közt is akad olyan, amellyel szemben némileg megértőbbnek mutatkozik. Azt írja, hogy bár az izraelieknek ott van a maguk Jad Vasémje, ha éppen emlékezni akarnak, ennek ellenére „Izrael is Auschwitzba küldi a fiatal diákok közül mindazokat, akiket csak küldhet, s amúgy a mindennapi életét él ő O świ ęcimben nem kis feszültséget okoz a Birkenau felé izraeli zászlókkal énekelve vonuló szabre fiatalok látványa" . Szerzőnkben feszengést kelt a helyi lakosok - jogosnak érzett - nem kis feszültsége, ő is érzi, hogy ez a hely a nem zsidó turistáknak, valamint a bárhonnan a diaszpórából, de semmiképp sem Izraelből érkező zarándokoknak való. Ők ugyanis nem keltenek feszültséget, hanem csöndesen belesimulnak az univerzális metahistorikus történet narratívájába, a mindennapi életüket élő helybeliekkel együtt.
Két lényeges dolog van, amire - György Péter gondolatnak tekintett ideológiai morzsái következtében - nem térhetett ki. Ezek sorrendben a következők. Az egyik magának a Jad Vasémnek a neve, amit pedig bizonyára tud, hiszen bármelyik Baedekerben is benne van. A kifejezés a már említett Ézsajás könyvét idézi (56,5), ahol Isten azokhoz a hozzá hűséges, ám utódok nemzésére képtelen zsidókhoz fordul, akik így attól rettegnek, hogy nevük „kivész Izraelből". Szó szerinti fordításban: „Adok nekik Házamban (értsd: Szentélyemben) és falaimban (értsd: a városfalon belül) emlékhelyet és névoszlopot (ti. Jad va-Sém ) / jobbat fiaknál és leányoknál, világörök nevet adok nekik, mely ki nem vágatik." A próféta szóhasználatának legfontosabb előzménye pedig Sámuel 2. könyvében található (18,18): „Absalom vett és állított magának életében kőoszlopot ..., mert mondta: nincs fiam, hogy emlékeztessen nevemre, és a maga nevén szólította a kőoszlopot, és nevezik azt Absalom névoszlopának ( Jad ) a mai napig." Az Emlékhely és Múzeum elnevezésének ismertetése nyilvánvalóan azért hiányzik a szerző írásából, mert igen nehéz lett volna beilleszteni a Holokauszt „cionista kisajátításának", „cionista kontextusba helyezésének" gondolatmenetébe, hacsak a prófétát vagy azt, akinek a nevében szól, nem tekintjük egy ilyen kontextusnak. Ráadásul így esetleg említést kellett - vagy lehetett - volna tennie az Asdód és Gáza közt elhelyezkedő Jad Mordecháj nevű kibucról, amelynek nevében a Jad ugyanez a névoszlopot jelentő szó, a Mordecháj pedig Mordecháj Anielewicz, a varsói gettófelkelés szervezője és - eleséséig - vezére, aki mellesleg csakugyan cionista volt.
A másik ügy, ami nem jön szóba, az Igazak Fasora, amely ma már nem csupán az utakat szegélyezi, hanem lassan beborítja a Jad Vasém egészét. A Világ Népeinek Igazai (Chaszidéj umot ha-olam) misnai eredetű fogalom (200 körül), a Talmud szerint a nem zsidók közül ők azok, akik kiérdemelték az „eljövendő világot". E fák névtáblácskákkal történő elültetése is a késő ókor és középkor rabbinikus bölcseinek „cionista kontextusába" helyezi ezeket a jobb sorsra érdemes univerzális jótevőket. Az univerzális metahistorikus narratíva megszállottainak pedig érdemes volna egyszer eltűnődnie azon a teológiai bökkenőn, hogy ebben az esetben egy nép emlékezik hálás szívvel sok-sok individuum ra. Nem népekre, és nem az emberiségre, nem is a bennük lakozó elvont emberiességre, hanem még egyszer: egy nép őrzi egyedi neveiket „Házában és falaiban".



URL: http://es.hu/-hg-;peldakep;2014-01-23.html


LIX. évfolyam, 38. szám, 2015. szeptember 18.
Élet Első oldal
Zene Színház Tárlat Rádió Építészet Televízió
PÉLDAKÉP
Orbán Viktor szólt a fiatal vállalkozókhoz, mielőtt átadta volna az Év Példaképe pályázat győztesének az ötmillió forinttal járó fődíjat január 17-én este, a Városligeti Műjégpálya dísztermében. „Hátha azért hívtak meg, mert én is voltam fiatal, ráadásul bizonyos szempontból nem is a sikertelenebb fajtához tartozom.” Elmesélte, amikor miniszterelnök lett − „35 évesen, ami nem megszokott” −, egy NATO-csúcson le akarták zavarni a biztonsági őrök a vörös szőnyegről, mondván, hogy ott majd a miniszterelnökök mennek, hosszan kellett magyaráznia, hogy ő is az. „Mi, magyarok egymillió ellenálló és szabadságharcos országa vagyunk, és 1989-ben éppen elemünkben éreztük magunkat. És ha ebből a logikából nézzük, akkor 2010-ben is elemünkben voltunk, a magyarok felismerték, hogy a régi világnak a szabályai, Európa korábbi alapjai érvényüket vesztették, és sikertelenségre kárhoztat mindenkit, aki azokat akarja továbbra is követni.” Végül az Alaptörvény preambulumának Nemzeti Hitvallás című fejezetéből olvasott fel, amit a fiataloknak ajánlott. Orbán szerint nem kell zseniális gondolat, hatalmas felfedezés a sikerhez. Elég egy közepes gondolat, amit következetesen végig kell vinni.
Ez összejött.
-hg-



URL: http://es.hu/-_odze_-;csak_a_teljesseg_kedveert;2014-01-23.html


CSAK A TELJESSÉG KEDVÉÉRT
Szeptember 7-én tragikus baleset történt a 85-ös főúton: egy idős férfi által vezetett Lada gépkocsi és a győri kosaras lányok autóbusza ütközött. Két férfi meghalt, sok volt a sérült, egy sportoló lány lábát amputálni kellett. Az idős férfi elismerte felelősségét.
Mostanában kiderült az is, hogy az autóbusznak nem volt érvényes műszaki vizsgája, a sofőrnek nem volt érvényes jogosítványa, az utasok nem csatolták be a biztonsági öveket, pedig ezzel elmaradtak volna a halálhoz vezető és egyéb súlyos sérülések is.
A sportklub részéről az elmúlt négy hónapban senki sem ismerte el a felelősség őket érintő részét. Pedig milyen szép is lett volna egy kis önvizsgálat: némi erényt csillogtatni a vétkes hibák után.
- odze -



URL: http://es.hu/2011-02-15_tarnoi-gizella-emlekdij


Tarnói Gizella-emlékdíj
2015-02-02 00:00
Az Élet és Irodalom munkatársai díjat alapítottak munkatársuk, Tarnói Gizella emlékére, a gazdasági újságírás területén kiemelkedőt alkotó újságírók elismerésére. Az idén hatodik alkalommal meghirdetett díjra 2015. február 2-ig lehet pályázni. A pályázatnak kötelező formai kellékei (űrlap, formanyomtatvány, igazolás, pályázati díj stb.) nincsenek, a pályázati anyagot a szerkesztőség címére kell eljuttatni (1450, Budapest, pf. 84.) A díjat alapítók fenntartják a jogot, hogy a kuratórium, melynek tagjai Bokros Lajos, Losoncz Miklós és Várhegyi Éva, pályázatot be nem nyújtó újságírót is díjazhasson. A díjazott százezer forintot és Kovács Péter alkotását kapja. Részletes kiírás itt .



URL: http://es.hu/;a_tarnoi_gizella-emlekdij;2010-01-25.html


A TARNÓI GIZELLA-EMLÉKDÍJ
ALAPÍTÁSA ÉS SZABÁLYZATA
Alulírott Alapítók elhatározzák, hogy a gazdasági újságírás területén kiemelkedőt alkotó újságírók elismerése céljából díjat alapítanak.
A díj elnevezése: TARNÓI GIZELLA-EMLÉKDÍJ.
- Az Élet és Irodalom Szerkesztőségének tagjai, a 2010. évi 1. szám impresszuma szerint (1089 Budapest, Rezső tér 15.),
- ÉS Alapítvány (cím: 1089 Bp., Rezső tér 15.),
- ÉS Baráti Társaság (cím: 1089 Bp., Rezső tér 15.).
A díj leírása: az Élet és Irodalom című hetilap védett logóját feltüntető, A/5 méretű, középen összehajtható díszoklevél. Az oklevélen a kitüntetés megnevezése, az adományozás időpontja, az adományozás rövid indoklása és az alapítók(k) aláírása szerepel. A kitüntető oklevél sorszámozott. A kitüntetéshez kortárs grafikai alkotás is tartozik, amelyet a kuratórium választ évente. A kitüntetéshez pénzdíj is adható, amelynek összegéről az alapító(k) évente határoznak. A pénzdíj legalább 100 000 Ft vagy azt meghaladó összegű lehet.
Az adományozás rendje A kitüntetés azoknak a magyar és külföldi állampolgároknak adományozható, akik kiemelkedő gazdasági témájú újságírói munkájukkal kiérdemlik.
A kitüntetettek száma A kitüntetettek száma évente egy fő. A kitüntetés ugyanazon személynek csak egy ízben adományozható.
Javaslat az adományozásra A kitüntetésre javaslatot a Tarnói Gizella-emlékdíj kuratóriumi tagjai szóban és írásban tehetnek minden naptári évben az alapító(k) által meghatározott  időpontig. A díjra pályázni is lehet, a pályázatot a szerkesztőség a kuratórium döntése előtt 1 hónappal közzéteszi az Élet és Irodalomban. A pályázatnak kötelező formai kellékei (űrlap, formanyomtatvány, igazolás, pályázati díj stb.) nincsenek. Egy pályázó több cikkel is pályázhat.
Az adományozás rendje A javaslattételt követően a javasolt személyek közül a Tarnói Gizella-emlékdíj kuratóriuma rendes ülésén, a rendelkezésre álló szóbeli vagy írásos előterjesztések alapján szavazással dönt a kitüntetés adományozásáról.
A Tarnói Gizella-emlékdíj Kuratóriuma 3 főből áll.
A kuratórium elnöke és tagjai: Bokros Lajos, a kuratórium elnöke Losoncz Miklós Várhegyi Éva
A kuratórium, szükség szerint, de évente legalább egy alkalommal ülésezik, valamint évente egy alkalommal tájékoztatja az alapítókat az általa végzett munkáról és a díjazottról. A kuratórium munkáját az elnök szervezi és vezeti. A kuratóriumot az elnök vagy a két kuratóriumi tag együttesen, szóban vagy írásban hívja össze. Szabályszerűnek az írás akkor minősül, ha a tagok az ülésről legalább nyolc nappal az ülés időpontját megelőzően értesülnek, és az ülés napirendjéről tájékoztatást kapnak. A Kuratórium akkor határozatképes, ha az ülésen legalább egy tag és az elnök jelen van. A kuratórium döntéseit nyílt szavazással, egyszerű szótöbbséggel hozza, szavazategyenlőség esetén a kuratóriumi elnök szavazata dönt. A kuratóriumi ülésről minden esetben jegyzőkönyv készül, amelyből megállapítható a kuratórium döntéseinek tartalma, időpontja és helye, illetve a döntést támogatók és ellenzők számaránya. A jegyzőkönyvet az elnök és egy tag írja alá.
A díj átadása A díjat nyilvánosan és ünnepélyes keretek között a kuratórium elnöke adja át az Élet és Irodalom szokásos év eleji rendezvényén. A díj átadására meg kell hívni mindazokat a személyeket - így a korábbi kitüntetetteket is -, akik jelenléte a díjátadás rangját és méltóságát emeli.
Jogosultságok A díjazott élete végéig jogosult a kitüntetést birtokolni és magát a kitüntetés birtokosának nevezni. A kitüntetés nem visszavonható.
Az adományozás megörökítése és közzététele A kitüntetett személy nevét és a kitüntetés időpontját, indokolását az Élet és Irodalom című hetilapban, valamint annak internetes változatán kell a nyilvánosság számára közzétenni.
Budapest, 2010. január 18.



URL: http://es.hu/;eletfogytig_elozetes;2014-01-23.html


Életfogytig előzetes?
A NER jogi antropológiájáról
Az Eötvös Károly Intézet másodszor – ezúttal a Magyar Helsinki Bizottsággal közösen – fordul az új ombudsmanhoz, javasolva, hogy kezdeményezzen normakontrollt. Ebben a beadványban az előzetes letartóztatás lehetséges időtartamát korlátlanná tevő, 2013 novemberében elfogadott törvényi rendelkezés alkotmánybírósági felülvizsgálata érdekében lépünk fel. A fogva tartás egy évtizede érvényesülő időbeli maximumának felszámolásáról szóló szabály nem pusztán a személyi szabadsághoz való jogot sérti, hanem a törvényalkotónak az emberi jogok eszméjétől idegen emberképéről árulkodik.
Az Eötvös Károly Intézet másodszor – ezúttal a Magyar Helsinki Bizottsággal közösen – fordul az új ombudsmanhoz: azt kérjük az alapvető jogok biztosától, hogy vigye az Alkotmánybíróság elé azt a 2013 novemberében elfogadott törvényi rendelkezést, amely – súlyosan büntetendő bűncselekmények esetén – eltörli az előzetes letartóztatás maximális időhatárát. Az új szabály értelmében az előzetes letartóztatás az egyébként irányadó három éves időtartam elérése után sem szűnik meg akkor, ha a vádlottal szemben tizenöt évig terjedő vagy életfogytig tartó szabadságvesztéssel büntetendő bűncselekmény miatt van folyamatban eljárás.
Álláspontunk szerint az előzetes letartóztatás lehetséges időtartamának korlátlanná tétele súlyosan veszélyezteti a személyi szabadsághoz való jog érvényesülését. Az időtartam törvényi maximalizálása ugyan nem szükségképpeni garanciája a személyi szabadsághoz való jog érvényesülésének, de a letartóztatások magyarországi gyakorlata fényében az alapjogkorlátozás arányosságának kiemelkedő jelentőségű biztosítéka. A bíróságok ugyanis az előzetes letartóztatásra irányuló ügyészi indítványoknak kevés kivétellel, szinte automatikusan eleget tesznek, mégpedig úgy, hogy gyakran hiányzik az előzetes letartóztatás indokoltságának konkrét esetre vonatkozó, megfelelő alátámasztása.
Nem hagyható figyelmen kívül, hogy a fogvatartás időbeli korlátját a büntetőeljárási kódex 2003-tól vezette be, az tehát a személyi szabadsághoz való jognak immár egy évtizede érvényesülő biztosítéka volt. A most elfogadott törvény egy már évek óta létező alapjogi garanciát törölt el.  A törvény parlamenti tárgyalása során nyilvánvalóvá vált, hogy a személyi szabadsághoz való jog garanciarendszerében e visszalépésnek az indoka egy éppen folyamatban lévő elhúzódó büntetőeljárás, az ároktői bandaként ismertté vált vádlottakkal szemben folyó per volt. Az új törvényi rendelkezés rendkívül gyors elfogadása és hatályba léptetése azt célozta, hogy az egyik terhelt továbbra is előzetes letartóztatásban maradhasson. A büntetőeljárásokban eljáró hatóságok és bíróság késedelme azonban – még ha valós infrastrukturális és igazgatási nehézségek állnak is a hátterében – nyilvánvalóan nem szolgálhat alkotmányosan elfogadható indokul arra, hogy a személyi szabadsághoz való jog egyik legsúlyosabb korlátozásával szemben érvényesülő garanciát felszámoljanak. Az alapjogi garanciarendszer ilyen csorbítása, az alapjogok védelmi szintjének leszállítása álláspontunk szerint nem fogadható el jogállamban. Ráadásul ezzel a jogalkotó a jogalkalmazóknak akként értelmezhető üzenetet küld, hogy az előzetes fogva tartás alkotmányos korlátai az eddigieknél távolabbra is kitolhatóak.
A személyre szabott, kifejezetten egy folyamatban lévő büntetőeljárás menetének megváltoztatását célzó törvényalkotás az alkotmányosság szempontjából egyébként is elfogadhatatlan. A hatalommegosztás elve alapján a törvényhozó hatalom kizárólag a jövőre vonatkozó, általánosan mindenkire kötelező jogszabályok megalkotásával befolyásolhatja az igazságszolgáltatás működését. A bíróságok függetlenségét súlyosan sérti a személyre szabott törvényalkotás, amihez ráadásul az a határozott politikai elvárás társult, hogy az új szabály alapján a bíróság a jövőben is tartsa fenn az ároktői banda tagjaként ismert terhelt előzetes letartóztatását.
Az Eötvös Károly Intézet 2013 októberében a szociális temetés ügyében fordult az ombudsmanhoz a temetkezési törvény alkotmányossági kontrollja érdekében. A szociális temetésről és az előzetes letartóztatás korlátlan időtartamáról szóló törvényi rendelkezéseket meggyőződésünk szerint az alapvető jogok biztosa, Magyarország közjogi intézményrendszerének egyik legfontosabb alapjogvédő intézménye, nem hagyhatja szó nélkül: az alapjogsérelmek megelőzése érdekében az Alkotmánybíróságtól kell kérnie a normák felülvizsgálatát. Azért is, mert az érintettek – mind a szociális temetés igénybevételére kényszerülők, mind a büntetőeljárások terheltjei – kiszolgáltatott helyzetük folytán maguk nem vagy csak csekély eséllyel lennének képesek jogaik érvényesítésére. De az új szabályok másról is árulkodnak.
A szociális temetésről szóló szabályok, amelyek a hozzátartozót a holttest mosdatására, felöltöztetésére, a sír megásására kötelezik, figyelmen kívül hagyják a túlélőnek elvesztett hozzátartozójához fűződő erős érzelmeit, amelyeket aligha vitathatóan személyiségének integráns részeként kell felfognunk – ezzel nemcsak a holttestet tekintik a temetés tárgyának, de a túlélő hozzátartozó ember mivoltának lényegét is semmibe veszik. Az időben korlátlan szabadságelvonás jogi lehetőségének megnyitásával a jogalkotó ugyancsak tárgyként tekint a büntetőeljárás alatt álló emberre, akit az eljárás sikere érdekében, ameddig csak a procedúra húzódik – bírósági ítélet nélkül is –, biztonságos helyre lehet zárni. A két eltérő tárgyról szóló szabályozás alkotmányellenessége ugyanarra vezethető vissza: a törvényalkotónak az emberi jogok eszméjétől idegen emberképére, amely az emberi jogok feltétlen alanyára – ha éppen a politikai érdekei úgy diktálják – az állami szabályozás tárgyaként tekint.



URL: http://es.hu/;jogerosen_is_pert_nyert_kis_janos_valamint_az_es_polt_peter_es_a_legfobb_ugyeszseg_ellen_a_per_iratai;2014-01-02.html


JOGERŐSEN IS PERT NYERT KIS JÁNOS, VALAMINT AZ ÉS POLT PÉTER ÉS A LEGFŐBB ÜGYÉSZSÉG ELLEN - A PER IRATAI
A Fővárosi Ítélőtábla helybenhagyta azt az elsőfokú ítéletet, amellyel a Törvényszék elutasította a Polt Péter és a Legfőbb Ügyészség által az ÉS-t kiadó Irodalom Kft., az ÉS főszerkesztője Kovács Zoltán és Kis János filozófus ellen benyújtott keresetet.
2011. április 8-án közölte az ÉS Alkotmányozás – mi végre? III. címmel Kis János tanulmány-sorozatának befejező részét.
Ebben Kis János azt állította, hogy Polt Péter „Előző hivatali ciklusa idején már bőségesen bizonyította, hogy hivatalát nem pártatlan közszolgaként, hanem megbízója kiszolgálójaként tölti be.”
A felperesek – a Legfőbb Ügyészség és Polt Péter – azt kérték a bíróságtól, hogy állapítsa meg, Kis János olyan valótlan és sértő tényt állított, amely hátrányosan befolyásolja az ügyészi szervezet és a legfőbb ügyész társadalmi értékelését. A keresetben alperesenként 1-1 millió, összesen 3 millió forint nem vagyoni kártérítés megfizetésére is  kérték kötelezni a lapot, a főszerkesztőt és a szerzőt, valamint az alperesekkel szemben közérdekű bírság kiszabását is indítványozták a felperesek.
A Fővárosi Törvényszék 2012. június 25-én elsőfokon már elutasította a felperesek keresetét, amely ellen a Legfőbb Ügyészség és Polt Péter fellebbezett.  Az ítélet indokolásában a bíró kimondta, hogy Kis János politikai véleményt fogalmazott meg, közszereplővel, sőt közhatalmat gyakorló szervezettel és személlyel szemben, amely nem lépte túl a szabad véleménynyilvánítás jogilag megengedett határait, s az Alkotmánybíróság 36/1994. számú határozatában foglaltak szerint az éles, erőteljes kritika is megengedett, ha az nem becsmérlő, nem öncélúan gyalázkodó.
Ezt az első fokú ítéletet helybenhagyta a Fővárosi Ítélőtábla, s felpereseket kötelezte perköltség fizetésére.
Az alábbiakban a per fontosabb iratait tekinthetik meg.
Keresetlevél és észrevétel
Kereseti ellenkérelem
Másodfokú ítélet



URL: http://es.hu/;magunkrol;2008-11-05.html


Az Élet és Irodalom ma Magyarországon gyakorlatilag az egyetlen irodalmi-közéleti hetilap, és ezáltal jelentős értékek hordozója. Az olvasó egyszerre talál benne színvonalas irodalmat, műkritikát, könyvbírálatot, élvonalbeli szerzőktől származó publicisztikát, tényfeltáró, oknyomozó riportokat, interjúkat és olyan, gazdasággal kapcsolatos írásokat, amelyek témájukkal, hangvételükkel és szerzőgárdájukkal egyaránt eltérnek a más lapokban megjelenő elemzésektől.
A magyar grafika élvonalába tartozó alkotók jó része is csak lapunkon keresztül juthat el egy viszonylag széles publikumhoz, évente mintegy ezer grafikát közlünk, s ezzel az ÉS az ország legnagyobb virtuális galériája.
Lapunkban anélkül szólalhat meg az autonóm gondolkodású értelmiség, hogy különféle politikai és gazdasági érdekeket kellene szem előtt tartania. Ez mindenekelőtt annak köszönhető, hogy az újság kiadói jogának tulajdonosa maga a szerkesztőség.
A lap felépítése
Az ÉS - mint az fejlécén is olvasható - irodalmi és politikai hetilap. Első részében közéleti témák jelennek meg publicisztika, riport, interjú, esszé vagy glossza formájában, szerkesztői és szerzői között hat Pulitzer-díjas újságíró szerepel rendszeresen (Kovács Zoltán, Megyesi Gusztáv, Molnár Erzsébet, Rádai Eszter, Rajnai Attila és Váncsa István; Pulitzer-díjas volt lapunk 2006-ban elhunyt főszerkesztő helyettese, Tarnói Gizella is). A lap második fele részben műbírálat (mindenekelőtt könyv, emellett film, színház, zene, tárlat stb.), részben pedig kortárs magyar irodalom, és mint ilyen, a mai magyar irodalom rangos fóruma.
Ami a lap első részében közéleti műfajokban megjelenik, azt voltaképpen a lap irodalmi részében publikáló, a hazai értelmiség közismert és elismert irodalmi alakjai hitelesítik, így a Kossuth-díjas Esterházy Péter, Nádas Péter, Konrád György.
Olvasóinkról számokban
Az ÉS példányszáma az elmúlt időszakban állandósult, jelenleg a nyomott példány 20.000 körül, az eladott példányszám pedig 15.000 között mozog. Jelentős előfizetői táborunk. A korábbinál nagyobb energiát és pénzt fordítunk arra, hogy az egyes lapszámok tartalmára a társmédiák figyelmét felhívjuk. Hirdetünk a Népszavában, a Népszabadságban, a Nap-tévében, a Duna Televízióban, a Klubrádióban és esetenként a Kossuth Rádióban. Ezek hatása egyértelműen megmutatkozik olvasóink számának folyamatos növekedésében, amely ezévben 98.000. Mindez köszönhető annak, hogy az ÉS akár egész héten át tartalmas olvasnivalót nyújt egy-egy család minden tagja számára.
Örömteli esemény volt számunkra, hogy a magyarországi Superbrands Bizottság döntése alapján az Élet és Irodalom márka 2004-ben, 2007-ben és 2008-ban is elnyerte a Superbrands kitüntetést. Olvasóink közel 70 százaléka az ESOMAR társadalmi státuszindex szerinti ABC1 státuszú célcsoportba tartozik.
Olvasótáborunkban a legjelentősebb korcsoport a negyveneseké, utánuk a fiatalok, a 15-29 év közöttiek következnek.
Elsősorban képzettebb polgárok böngészik lapunkat. Olvasóink több mint fele diplomás, a másik fele többségében legalább érettségizett.
Olvasóink nagyobb része vezető értelmiségi vagy diplomás beosztott, a többi pedig egyéb szellemi foglalkozású, esetleg vállalkozó, vagyis véleményük egy szűkebb-tágabb környezetben dominánsnak tekinthető, sokak értékválasztását befolyásolja, sőt esetleg meghatározza.
Közönségünk háromnegyed része városlakókból áll, csak minden negyedik olvasónk él falun.



URL: http://es.hu/;torteneszek_tiltakozasa_a_8222;magyarorszag_nemet_megszallasa_1944_marcius_198221;_emlekmu_ellen;2014-01-22.html


Történészek tiltakozása a „Magyarország német megszállása 1944. március 19.” emlékmű ellen
Tiltakozunk a német megszállás emlékművének nyilvánosságra jutott terve ellen! Az emlékmű meghamisítja történelmünk egy fontos időszakát és relativizálja a holokauszt történéseit.
A leírás szerint az emlékmű „minden áldozat emlékére” készülne. Mivel azonban az emlékmű történelemhamisításon alapul, a küldetését nem töltheti be. Azzal, hogy az emlékmű a holokauszt áldozatait és a holokauszt kollaboráns elkövetőit egyetlen áldozatként jeleníti meg, meggyalázza az áldozatok emlékét.
A magyar holokauszt a magyar hatóságok aktív közreműködésével zajlott le. Az emlékmű azonban a felelősséget kizárólag a németekre és a német hadsereg „nyilaskeresztes fiókáira” hárítja. A valóságban a nyilasok az 1944 nyarán lezajlott deportálásokban semmilyen szerephez nem jutottak. Alulírott történészek felszólítjuk a kormányt, hogy hagyjon fel közelmúltunk meghamisításával, a holokauszt történetének relativizálásával, és tegyen le a Szabadság téri emlékmű megvalósításáról.
Bencsik Péter történész, Deák Ágnes történész, Eörsi László történész, Fazekas Csaba történész, Frojimovics Kinga történész, Gecsényi Lajos történész, Gyáni Gábor történész, Hajdu Tibor történész, Hosszú Gyula történelemtanár, Karády Viktor szociológus, Karsai László történész, Kenedi János történész, Klaniczay Gábor történész, Kovács M. Mária történész, Kövér György történész, Majsai Tamás történész, Mink András történész, Molnár Judit történész, Ormos Mária történész, Paksy Zoltán történész, Pihurik Judit történész, Rainer M. János történész, Sipos Péter történész, Toronyi Zsuzsanna muzeológus, Ungváry Krisztián történész, Vonyó József történész



URL: http://es.hu/_celebralta_nyerges_andras_;heti_textus;2014-01-23.html


HETI TEXTUS
„Nem átallják erkölcstelenséggel, hazugsággal vádolni mindazokat, akik más véleményt mernek hangoztatni. Megszoktatták tömegeiket, hogy logikai összefüggéseket ne keressenek, hanem szajkómódra ismételjék az unos-untalan hangoztatott szólamokat. Politikai eszköznek talán pillanatnyi célok érdekében jól bevált ez a módszer, de hogy milyen kárt okozott a nemzet életében, azt felmérni e pillanatban alig lehet.” – Gróf Dessewffy Gyula a Kis Ujság 1943. december 3-i számában.
(celebrálta Nyerges András)



URL: http://es.hu/_partinagy_;magyar_mesek;2014-01-23.html


MAGYAR MESÉK
Egyszer volt, hol nem volt, avvót, hogy I. Fülkefor, az 1966-os Szovjet–Magyar Barátsági Szerződés folytatásaképpen, Márja országát hat százalék kamatra, negyven százalék simicskára a Putyin kolegának harminc évre fölajánlotta. Mikó esztán alunni tért, ügön süséreket álmodott. Elébb atommagbú rakott tűzecske mellett ült tót olvasztárnak őtezve, s eggy IL-18-as baráti röpülőgépet óvasztott bé aranylabdának. Avval főröppent, s Párizsba termett, hon átatta a Puskás Ferenc-díjat s elfénképeszkedett Pelével, a Fekete Gyöngyszemvel. Epp Jókairú diskuráltak, mikó huss, jászolba, küssebb drótháló megett tanálta magát. Ű vót Felcsúti Szent József, dekázgatott ott a pettyesvel, halkan, fő ne vergye az ölibe ringó küs Jézust. Ekkó gyött a belső parancs, hogy a mondott párthus kerálfit néki köll a nyugoti kereszténség védelmibe Heródestúl, minden oroszok cárjátúl megvédölmezni. Na, emmán döfi vót néki, hogy az eggyesült Cöf-Magyar-Csapatok élin visszaszabadságharculja a hazát az ötágú sas markábú! Mondgyuk, végig vót eggy gamatlagos érzése, vajjon a saját töretlen fejlődésinek mellik pontyán es álmodja, amit álmodik, de ezt a fillingérijomot elnyomta a történelem robaja fegyvercsörgés képiben, mer epp pakóta bé a páncélokat a küsbuszba. Avval irány Verecke. Szép út vót, sohse gondúta vóna, kisbuszba hogy lehet űlni fehér lovon, de lehetett. Elhagyta Tatár-, majd Taliánországot, menetbű főszabadétotta Ukrajnát, még arra es szakétott üdőt, hogy Janukovics kolegával áttekintse az előttök álló múltat, s a kamerák előtt Klicskó sporttársával kesztyűzzön kicsit a Majdanon. Mán a távoli Indiába jártak, mikó küssé megvékonyodott a kerál álma. Ettűl-e, nem‑e, valami kezdett néki egyre gyanúsabb lenni. Annyira, hogy amikó megérkesztek a csatatérre, s meglátta szerződéses komáját, ahogy ölelő karokval gyön ki a Kreml kapuján, eggy őttésre kiverte a víz. Reagyött, hogy tévedhetetlen létire ű itt bezon valamit eltévesztett. Há stogyélo megen, kérdeszte a cár, elnízve a kardjokrázó békemenetoszlopokat, kük hevessen kurjongatták, hogy nem, nem, soha nem lesznek gyarmat. Majdnem teli vót vélök a Vörös tér. Hát mastan ű mit mongyon, de gyorsan, kínoskodott álmába a magyarok kerála. Hát mit? Csak a színiglen igazat! S mán monta es, hogy epp az EU ellen mén a hadba derék huszárai élin, de gondúta, ha eccő kelet fele tart nyugotnak, mint János vitéz, csak béköszön eggy szóra. De nem es zavar tovább, messzi még a francia határ. Olly dühött barrózózás támatt erre, hogy menten fö köllött riadjon. Reggel vót, csönd, csak a szóvivők kara zsolozsmázott az ablak alatt, hogy mér jobb a húsz forintos áram a nyóc forintosná. Akkó bényúlt a párnája alá, s megnyúgodott. Vót, ami vót, a Paks Hungarica ott vót a feje alatt aláírval, nem atta vón senkinek, amíg meg nem halt.
(partinagy)



URL: http://es.hu/beck_tamas;otthon;2014-01-23.html


„hogy mégsincs otthona, hogy másban sohase ér a test haza” (Tóth Krisztina)
A fiú útközben a visszapillantó tükörben nézegette magát. Büszke volt szabályos, markáns vonású arcára, melyet nem éktelenítettek sebhelyek, mint oly sok kortársáét. Ennek prózai oka volt.



URL: http://es.hu/bazsanyi_sandor;visszanyelt_bofoges_avagy_bibo_temetesei;2014-01-23.html


Visszanyelt böfögés? Avagy Bibó temetései
„A temetés biztosítását a kijelölt operatív egység végrehajtotta.” (Összefoglaló jelentés, 1979. május 23.)
„Egyszer megfogtam a vállát, Bibó temetésén (...). Odébb kellett raknom. Mert észrevettem, hogy Illyés Gyula mellett állok, s világos volt, hogy ebben a történelmi pillanatban ez nem az én helyem. Az ő helye. Kicsit tiltakozott, de azonnal értette, mit művelek, s nehéz volt nem vihognunk.” (Nádas Péter: Bukott angyala )



URL: http://es.hu/bokros_lajos;melleklet_elvesztett_evtized_140_pont;2014-01-02.html


MELLÉKLET: Elvesztett évtized - 140 pont
A magyarországi gazdaság- és társadalomfejlődés újabb zsákutcája és a még mindig lehetséges modernizáció alapvetése
Tíz évvel ezelőtt, 2003 karácsonyán jelent meg Verseny és szolidaritás című hosszú írásom az Élet és Irodalom ünnepi számának mellékleteként. A 130 pontban összefoglalt mondanivaló egyrészt gazdaságpolitikai alapvetést, piacgazdasági szakmai okfejtést tartalmazott, másrészt javaslatok vázlatát már akkor is égetően szükséges szerkezeti reformokra. A kicsi, nyitott, az átmenet nehézségeivel küzdő és felzárkózni kívánó országokra általánosan érvényes, így ma is változatlanul helyes gazdaságpolitikai vonalvezetést az akkor uralmon levő kormányzat gőgösen elutasította, az elmúlt évtizedben a magyar gazdaságot irányító többi kormány pedig teljesen figyelmen kívül hagyta. A 2010-ben uralomra jutott jelenlegi rezsim már alternatív elméletet gyártott leszakadást gyorsító intézkedéseinek eszmei megalapozásához.
Tíz évvel ezelőtt, 2003 karácsonyán jelent meg „Verseny és szolidaritás” című hosszú írásom az Élet és Irodalom ünnepi számának mellékleteként. A 130 pontban összefoglalt mondanivaló egyrészt gazdaságpolitikai alapvetést, piacgazdasági szakmai okfejtést tartalmazott, másrészt javaslatok vázlatát már akkor is égetően szükséges szerkezeti reformokra. A kicsi, nyitott, az átmenet nehézségeivel küzdő és felzárkózni kívánó országokra általánosan érvényes, így ma is változatlanul helyes gazdaságpolitikai vonalvezetést az akkor uralmon levő kormányzat gőgösen elutasította, az elmúlt évtizedben a magyar gazdaságot irányító többi kormány pedig teljesen figyelmen kívül hagyta. A 2010-ben uralomra jutott jelenlegi rezsim már alternatív elméletet gyártott leszakadást gyorsító intézkedéseinek eszmei megalapozásához.
Az igényelt reformok vonatkozásában sem kedvezőbb a helyzet. Mint tíz évvel ezelőtti írásomban rámutattam, a piacelvű, a növekedést ösztönző, a közszolgáltatások minőségét javító szerkezeti és intézményi reformok kora 1998-ban a kötelező magánnyugdíj-pénztári rendszer elindításával lezárult . Ezt a nagyívű, távlatos, gazdasági, pénzügyi és társadalmi szempontból egyaránt rendkívül fontos reformot már az első Orbán-kormány igyekezett kiüresíteni, a második Orbán-kormány pedig végleg felszámolta. Szerkezeti reformok kritikus tömege helyett minőségromboló ellenreformok tömege valósult meg. Ma már a piacgazdaságot kiépítő változások egyik alapvető vonulata, a vállalati szektor önállósága és magánosítása is visszafordult. Manapság a kormány járszalagjára fűzött, politikai céloknak durván alávetett „nemzeti színezetű” és monopoljellegű magántulajdon , valamint a bürokratikusan irányított állami tulajdon térhódítása zajlik.
Ha az írásnak nincs semmi hatása, mert az erőteljes ellenszélben nemcsak az ordas eszmék zuhatagától védő szellemi esernyő fordul ki, hanem az egyszerűen ésszerű gondolatok sem érvényesülnek, akkor minek írni? Minek gondolkodni, megszólalni, szerepelni, érvelni, amikor a politikai osztály fejében és köreiben az édesen langyos középszer helyett az ésszerűségtől minden tekintetben megfosztott önelégült kivagyiság kultúrája tombol?
Írni kell, mert ez az értelmiségi lét értelme és parancsa . Ez az írástudó kötelessége. Ez a magyar hazafi és európai polgár feladata, amikor hazáját önszántából lecsúszni látja a félrevezetett tömegek hibás választása nyomán.
A szélsőségek kora [1]
1913 januárjában egy 34 éves oroszországi és egy nála tíz évvel fiatalabb osztrák férfi elsétált egymás mellett a schönbrunni császári palota kertjében. Kegyetlenül hideg volt. Talpuk alatt jegesen csikorgott a hó, a félhomályban hosszú párát formált leheletük. Mindketten rendszerint kora délután rótták a végtelen kertet, amikor még volt némi derengő világosság és fontos délelőtti munkájukat már becsülettel elvégezték. Az Oroszországból jött fiatalember délelőttönként politikai esszét írt, az osztrák pedig képeslapokat festett. Mindketten álmokat szövögettek: az előbbi már aktív forradalmárként, a másik még kiábrándult, csalódott egyéni lázadó formájában. [2]
Tíz évvel később, 1923-ban az oroszországi fiatalember a győzedelmes kommunista forradalom és polgárháború egyik hőseként tündökölt és Lenin kinevezett utódjának számított. Az osztrák ifjú pedig München városában puccsot szervezett, amiért 5 év várfogságra ítélték. (A büntetésből azonban szerencséjére alig több mint egy évet kellett letöltenie. Itt írta meg hírhedt művét, a Mein Kampf-ot, amely a náci ideológia legfontosabb forrása lett.)
Húsz évvel később, 1933-ban a grúz származású férfi már a Szovjetunió teljhatalmú uraként kezdte meg az elmaradott ország erőltetett iparosítását és a mezőgazdaság erőszakos kollektivizálását. A kommunista párt alá rendelt titkosrendőrség korlátlan hatalmat gyakorolt az ország minden lakója felett. Ugyanezen év januárjának legvégén az osztrák fiatalember a válság gyötörte Németország alkotmányos úton kinevezett vezetője (Führer) lett.
Harminc évvel később 1943. február másodikán Paulus német tábornok Sztálingrádnál letette a fegyvert. A náci Németország ezzel a vereséggel lényegében elvesztette a második világháborút, amit az osztrák származású, nagyravágyó és nagyratörő férfi kezdeményezett.
Negyven évvel később, 1953 márciusában meghalt a grúz származású vezér, aki immár egy világbirodalom szinte korlátlan ura volt. A dicsőséges és rettegett szovjet világ az Elbától a Gyöngy folyóig tartott. A nagy vezető halála után kibontakozó hatalmi harc körülményei közepette megkezdődött az olvadás a keleti tömb néhány kisebb országában.
Ötven évvel később és ezelőtt, 1963 novemberében Dallas városában meggyilkolták Kennedy elnököt. Ez nem az első elnökgyilkosság volt az Egyesült Államok történetében (azóta azonban szerencsére az utolsó). Amerika ekkor nyakig elmerült a katonailag nem megnyerhető és erkölcsileg nehezen igazolható vietnami háború mocsarában és a polgárjogi mozgalmak társadalomszaggató feszültségeiben (Martin Luther King híres beszéde 1963 augusztusában hangzott el.) A szovjet világ visszanyerte magabiztosságát a világűr meghódításában elért sikerei nyomán. Még egyszer – igaz, utoljára -úgy tűnt, hogy a Szovjetunió megnyerheti a technológiai haladás versenyét.
Negyven évvel ezelőtt, 1973. október 17-én a kőolajexportáló országok szervezetének (OPEC) arab tagállamai (OAPEC) embargót hirdettek mindazon hatalmak ellen, akik a Yom Kippur háborúban Izraelt támogatták. A kőolajtermelő arab országok ekkor vetették be először az olajfegyvert. A világpiaci olajárak rövid idő alatt közel négyszeresükre emelkedtek. Az olajembargó lázas diplomáciai tevékenység nyomán ugyan fél év múlva megszűnt, de az általa keltett pénzügyi és politikai sokk alapjaiban rázta meg a nyugati világot. Magasra szökött az infláció és a munkanélküliség.
Harminc évvel ezelőtt, 1983. szeptember elsején a dél-koreai légitársaság egyik gépe letért megszokott útvonaláról és Szahalin szigete mellett berepült a Szovjetunió légterébe. A koreai repülőgépet egy szovjet vadászgép lelőtte. A koreai gép több mint 200 utasa életét vesztette. Lényegében ez a tragédia volt a hidegháború utolsó komoly eseménye. (A nagybeteg Andropov 1984 februárjában meghalt; az utódjául választott, szintén életgyenge Csernyenko pedig alig egy év múlva, 1985 márciusában távozott az élők sorából.)
Húsz évvel ezelőtt, 1993. december 12-én elhunyt Antall József, a négy évvel korábban lezajlott békés rendszerváltás nyomán újjászületett Magyar Köztársaság első miniszterelnöke. Antall József mind a rendszerváltást megelőző kerekasztal-tárgyalások során, mind kormányfőként kiemelkedő szerepet játszott a hazai demokratikus jogállami intézmények kiépítésében.
Tíz évvel ezelőtt, 2003. március 20-án indította meg George W. Bush amerikai elnök az iraki háborút, ami hivatalosan 8 évig tartott és az amerikai adófizetőknek több mint ezermilliárd dollárjába került. A háború legfőbb kiváltó okaként megjelölt tömegpusztító fegyvereket sohasem találták meg. A hamis indoklás alapjaiban kérdőjelezte meg az angolszász világ két akkori vezetőjének, Bush amerikai elnöknek és Blair brit miniszterelnöknek a szavahihetőségét. A nyugati világ erkölcsi iránytűje egy időre eltört.
Ebben a csak hangulatilag felfestett százéves időkeretben Magyarország világpolitikai helyzete többször és drámaian változott meg. Az első hetvenöt évben játékszere volt birodalmi keretben működő európai nagyhatalmaknak. Ezek folyamatosan alárendelték hazánkat a magyar nemzet érdekeitől idegen céljaiknak. Noha a pusztító érdekeknek mindig volt elég hazai kiszolgálója, a magyar társadalom többsége nyugodt lelkiismerettel hajthatta álomra fejét: az ország romlása vagy végzete mindig elsősorban a társadalom által nem választott külső elnyomás, vagy befolyás következménye volt.
Az európai hatalmi helyzet az elmúlt 25 évben gyökeresen megváltozott . A magyar társadalom elfogadta a rendszerváltást, ha nem is harcolt meg érte. Mikhail Gorbacsov páratlanul nagyvonalú ajándéka volt a Varsói Szerződés és a KGST megszűnése, a szovjet birodalmi szerkezet felszámolása. Hazánk kivételes történelmi lehetőséget nyert arra, hogy visszalépjen a parlamentáris demokrácia 1947-ben durván megszakított útjára. Csaknem 10 évvel ezelőtt, 2004-ben pedig hazánk népszavazás után, önként vállalt kötelezettségként belépett az Európai Unióba . Nyugodtan kijelenthető, hogy Magyarország ötszáz éve nem volt annyira mentes a külső kényszerektől, mint az utolsó negyedszázadban. Teljes a szabadság . Nézzük meg, mire mentünk vele.
Negyedszázados hinta
1. A rendszerváltás élménye hazánkban összefonódott azzal a reménnyel, hogy a gazdaság- és társadalomfejlődés huszadik századi zsákutcája után emberöltőn belül visszatérhetünk a nyugat-európai fejlődés főáramába . Ez nem pusztán az anyagi jólét nyugati színvonalának elérését jelentette volna, hanem a liberális demokrácia, az alkotmányos jogállam, az emberi és állampolgári szabadságjogok, a társadalmi versenyképesség, a gazdasági hatékonyság, a kulturális kiteljesedés, az erkölcsi megújulás és a nemzeti felemelkedés korábban soha nem tapasztalt lépcsőfokának elérését is.
2. A történészek által “rövidnek” nevezett huszadik század [3] (1914-1989) hazánk történetében tragédiák sorozata volt. Az első világháború elvesztése, a Monarchia felbomlása, a trianoni békeszerződés, a korábbi országterület kétharmadának elvesztése, három millió magyar nemzetiségű honfitársunk kisebbségi sorba süllyedése, a tekintélyuralmi Horthy-rendszer féloldalas gazdaságfejlődése, milliók nyomora, a demokratikus fejlődés megrekedése, a zsidótörvények, a kirekesztés térnyerése, a náci Németországgal kötött végzetes szövetség, az értelmetlen háború a Szovjetunió ellen, az utolsó csatlóssá süllyedés, félmillió zsidó honfitársunk kiirtásában való segédkezés, a háborúból való kiugrás kudarca, a szovjet megszállás, a demokratikus kibontakozás megtorpanása, az esztelen és embertelen Rákosi-diktatúra, az 1956-os forradalom bukása, az újabb megtorlás és tömeges kivándorlás végzetes nyomokat hagyott a magyar nép tudatában és lelki alkatában, amit a dicsőséges pillanatok büszke emléke (pl. 1956) sem tud ellensúlyozni.
3. A késői Kádár-rendszer kiegyezéses konszolidációja következtében Magyarország viszonylag előnyös helyzetből indult a rendszerváltozás után. Gazdaságunknak, noha rendkívüli mértékű külföldi adóssággal küszködött, némi rugalmasságot kölcsönzött a nyugati kapcsolatrendszer és a szaporodó magánvállalkozások. Ez utóbbi – igaz, hogy önkizsákmányolást és rengeteg ügyeskedést igényelt, - a környező országokhoz képest kivételes anyagi gyarapodást teremtett, ami a külföldi hitelekből finanszírozott koraszülött jóléti állam újraelosztása révén a társadalom széles rétegeit is felölelte. Kialakult a jó vezetőbe és a gondoskodó államba vetett hit és bizalom, ami a történelmi előzmények és a rendszerváltás utáni fejlődés tapasztalatainak fényében nagymértékben felerősítette a Kádár-rendszer iránti nosztalgiát.
4. Társadalmi és politikai szempontból azonban a síma átmenet bizonyos mértékig hátrányokkal is járt. Magyarországon nem volt forradalom , de még éles váltás sem a régi és az új rendszer között. A régi politikai elit jelentős része kapcsolati tőkéjét könnyen átváltotta pénztőkévé. A korábbi állampárt nem engedte vagyonát társadalmi célokra felhasználni. Nem sikerült a múlt feltárása sem; az ügynökök listája nem került nyilvánosságra, így nem volt mód az igazság kiderítésére és a bűnök bevallásán alapuló megbékélésre.
5. A piactagadó gazdasági és antidemokratikus politikai rendszer romjaiból való gyors feltápászkodás illúziónak bizonyult. A piactagadó irányítási rendszer eltorzította a gazdaságot, elpazarolta a beruházási erőforrásokat, erőteljesen korlátozta a versenyt, rombolta a hatékonyságot, óriási külföldről finanszírozott államadósságot halmozott fel. A piacgazdasági átmenet ezért óhatatlanul együtt járt a termelés és a foglalkoztatás csökkenésével, a jövedelmi és vagyoni egyenlőtlenségek, a szegénység növekedésével, az infláció felpörgésével. Noha a gazdaság visszaesése a volt szocialista országok közül nálunk volt a legkisebb, mindössze 13%, ez nem vigasztalta azt a másfél millió munkavállalót, akinek megszűnt a munkahelye. Hiába keletkeztek tízezer számra új munkahelyek, ezek betöltésére az elbocsátottak egy része nem volt alkalmas. Az idősebbek egyes köreiben a Kádár-korszak viszonylagos jóléttel párosult létbiztonsága ma is vágyakozás tárgya.
6. A rendszerváltás utáni első 20 évben a harmadik magyar köztársaság jogi és politikai intézményei alapvetően betöltötték társadalmi szerepüket. Már a kerekasztal tárgyalások eredményeképp kiépültek az alkotmányos jogállam formai intézményei. Antall József kormányának idején magas fokot ért el az emberi és állampolgári szabadságjogok védelme. Az alkotmány – annak ellenére, hogy formailag a korábbi kommunista alkotmány módosítása volt - gyökeresen megújult és csaknem negyedszázadon keresztül jól szolgálta hazánk politikai, gazdasági, társadalmi és kulturális előrehaladását.
7. A gazdasági megújulás tekintetében az elmúlt 23 évben egymást követő kormányok teljesítménye rendkívül egyenetlen volt, és az irányzatot illetően egyre romlott. Antall József kormánya kialakította a piacgazdaságot keretező jogrendet és jogbiztonságot, megkezdte az állami vállalatok privatizációját, a bankrendszer átalakítását, folytatta az adórendszer korszerűsítését, szélesre tárta a kapukat a külföldi befektetések előtt. Jelentősen felgyorsult a vállalati szerkezetátalakítás, a kis és közepes magánvállalatok alapítása és fejlődése. Az államháztartás pénzügyi stabilizációját azonban a kormány elhalasztotta.
8. 1995-re a magyar állam a pénzügyi csőd szélére került, ahonnan csak az államháztartás minden területére kiterjedő stabilizáció és szerkezetátalakítás tudta elrántani. Ezek óriási előnye volt, hogy megteremtették az export által vezérelt , a beruházások által fűtött , a pénzügyi egyensúlyt megőrző, tehát fenntartható növekedés feltételeit. A stabilizáció nyomán nem esett vissza a gazdaság teljesítménye, a következő 5 évben pedig a növekedés egyszerre volt egyensúlyőrző és magas ütemű . Ennek következtében a magyar állam adóssága az 1995-ös 86%-ról 2001-re 53%-ra csökkent.
9. A gazdaság és a társadalom felemelkedése mindenképpen igényli az állam, a vállalatok és a háztartások viszonylagos pénzügyi egyensúlyát. Ez azonban nem elég. Mélyreható szerkezeti reformok kritikus tömegével lehet csak javítani az ország versenyképességén. Enélkül a növekedés egy kicsi és teljesen nyitott gazdaságban nem lehet tartós. Horn Gyula kormánya a vállalati szerkezetátalakítás és a privatizáció folytatása mellett belekezdett az államháztartás reformjába is. A 1990-es évek második felében javult a központi kormány és az önkormányzatok közötti munkamegosztás, létrejött az Államkincstár és az Államadósság Kezelő Központ. Messze a legfontosabb a kötelező magánnyugdíj-pénztári rendszer létrehozása volt.
10. Az 1998-2002 között hatalmon lévő első Orbán-kormány nem indított egyetlen érdemi reformot sem, sőt az újabbakat igyekezett visszafordítani. Egyetlen érdeme, hogy 2001-ig egyensúlyőrző gazdaságpolitikát folytatott. Az újabb választást megelőzően azonban gyökeres fordulatot hajtott végre. A növekedés motorjaként a belső fogyasztás serkentését, a fedezetlen béremeléseket és a költségvetési túlköltekezést jelölte meg. A kormány 50%-kal felemelte a köztisztviselők bérét és bevezette a lakáshitelek nagyarányú kamattámogatását. Ezzel az erőteljes negatív fordulattal véget ért hazánkban a fenntartható gazdasági növekedés és megkezdődött a jövő felélése .
11. Medgyessy Péter 2002-ben hatalomra jutott kormánya ahelyett, hogy visszatért volna az ezredforduló előtti jól bevált gyakorlathoz, fokozta a túlköltekezést. A „jóléti rendszerváltás” keretében 50%-kal felemelték a közalkalmazottak bérét, bevezették a 13. havi nyugdíjat és tovább növelték a lakáshitelek kamattámogatását. A belföldi kereslet felpörgetése rövid távon segítette ugyan a növekedést, de a költségvetési túlköltekezésnek nem volt fedezete. Az államháztartás és a folyó fizetési mérleg ikerhiányt mutatott. Bebizonyosodott, ami előre tudható volt: a belföldi keresletet mesterségesen élénkítő gazdaságpolitika gyorsan felborítja a pénzügyi egyensúlyt .
12. 2004-ben a kormányfő személye megváltozott, de a gazdaságpolitika tartalma és iránya nem. Változatlanul folytatódott a felelőtlen túlköltekezés , az államháztartás hiánya veszélyes méreteket öltött. A 2006-os választás előtt a Gyurcsány-kormány az ÁFA kulcsát 25%ról 20%-ra csökkentette. Jellemző, hogy a 2006-os választási kampányban a politikai pártok szinte kivétel nélkül a fedezet nélküli ígérgetésben látták az előnyszerzés legjobb módját. (Érdemes emlékezni például a 14. havi nyugdíj igéretére, amit mind az MSZP, mind pedig a Fidesz teljes mellszélességgel támogatott.)
13. A választások után Gyurcsány Ferenc zártkörű beszédében elismerte, hogy első kormánya az országra nézve káros gazdaságpolitikát folytatott, a választási kampányban pedig nem mondott igazat. Az a tény, hogy a beszéd csak hónapokkal később, és akkor sem a miniszterelnök kezdeményezésére került nyilvánosságra, végzetesen gyengítette a kormány szavahihetőségét és cselekvőképességét. A kormány működését megbénította a Fidesz-vezette felbőszült ellenzék fékevesztett propagandája , erőszakos, sokszor tövényen kívüli fellépése is. Ilyen körülmények között érdemi szerkezeti reformokról többé szó sem lehetett. Hazánk újra tehetetlenül sodródott az államcsőd felé. Ezt 2008 októberében csak a Nemzetközi Valutaalap és az Európai Unió 20 milliárd eurós hitele volt képes elhárítani.
14. 2009 márciusában válságkezelő-kormány vette át az ország irányítását Bajnai Gordon vezetésével. Ez a kormány rövid egy év alatt tiszteletreméltó teljesítményt mutatott fel azzal, hogy végrehajtotta a pénzügyi stabilizációt . Reformokra a válságkormánynak sem ereje, sem ideje, sem felhatalmazása nem volt. Az államcsőd veszélye elmúlt, de a kibontakozó világméretű és mindenekelőtt európai gazdasági és pénzügyi válság elmélyülése közepette a gazdaság élénkítéséről, a foglalkoztatás és az életszínvonal növekedéséről szó sem lehetett. 2009-ben hazánk bruttó hazai terméke csaknem 7%-kal esett vissza és a munkanélküliség ismét rekord méreteket öltött.
15. Az ezredforduló utáni első évtized fontos rendszerbeli jellemvonása az oligarchikus kormányzás kezdeti kiépülése a jogállami homlokzat mögött.  A kormánypártok és az ellenzék többsége egyaránt derekasan kivette részét a korrupcióból , ami a közbeszerzéseknél, állami megrendeléseknél és egyes állami vállalatoknál hallatlan mértékű pénzügyi források arányosan osztott megszerzését és áttekinthetetlen felhasználását jelentette. Ez a káros jelenség azóta az ország fejlődését alapjaiban akadályozó tényezővé vált és alapvető rendszermeghatározó tényezővé szilárdult .
16. A szállítók rendszeres és módszeres túlfizettetése, az állami vállalatok szakmányban történő fosztogatása által lehetővé tett korrupt osztozkodás nemcsak a központi kormányban, hanem a települési önkormányzatoknál is elterjedt. A jéghegy csúcsát a fővárosi önkormányzat jelentette, amelyik méretéből kifolyólag a legnagyobb mértékű politikai célzatú forráselvonás melegágyává vált. A vállalkozói osztály egy része kezdett hézagmentesen összefonódni a politikai osztállyal . Ennek képviselői azután viszonzásul igyekeztek az oligarchia érdekeinek megfelelően hajlítani a törvényeket. (Ennek jó példája a Lex Mol; összpárti egyetértéssel elfogadva 2007 őszén.)
Jogállami és erkölcsi kudarc
17. 2010-ben a parlamenti választásokon a Fidesz kétharmados többséget szerzett. Ez az akkor érvényes alkotmányos berendezkedés mellett jogi értelemben szinte korlátlan felhatalmazást biztosított az új kormánynak. Kivételes hatalmával Orbán Viktor második kormánya nemcsak élt, hanem minden tekintetben visszaélt . Választási programjában egyáltalán nem volt szó az alkotmányos demokrácia alapját képező intézmények lebontásáról, a gazdasági és a politikai állam hatékony működése szempontjából oly fontos fékek és egyensúlyok finom intézményi rendszerének felszámolásáról . Hatalomra kerülése után a Fidesz fogaskerékszerűen egymásba illeszkedő törvények sorozatával szétverte az alkotmányos jogállamot .
18. A „Nemzeti Együttműködés Rendszerének” jelszavával lefokozták és pongyola törvények futószalagjává silányították a parlamentet, lehetetlenné tették az ellenzék ellenőrző szerepét. Megszüntették vagy bekebelezték az összes állami, de nem kormányzati intézményt (köztársasági elnök, Költségvetési Tanács, Magyar Nemzeti Bank, Állami Számvevőszék, Gazdasági Versenyhivatal, Alkotmánybíróság, Országos Bírósági Hivatal, Médiatanács, Médiahatóság, Országos Választási Bizottság). Valahányszor az Alkotmánybíróság a kormánypártnak nem tetsző döntést hozott, azonnal javaslatot tettek az új Alaptörvény módosítására. Az alkotmányellenesnek minősített és megsemmisített rendelkezéseket betették az Alaptörvénybe. Az Alaptörvényt és annak módosításait az Alkotmánybíróság nem vizsgálhatja.
19. A nemzet kizárólagos képviselőjének szerepében tetszelgő kormány – „a haza nem lehet ellenzékben” jelentette ki Orbán Viktor 2002-ben -, korlátozta a sajtószabadságot , közvetlen politikai irányítás alá vonta az összes közszolgálati televíziót és rádiót. Állami hirdetéseket kizárólag, magánhirdetéseket nagyrészt csak a kormány üzeneteit harsogó napilapok, televíziós csatornák és rádióállomások kaphatnak. Az újságírók körében újra erős az öncenzúra . Feketelisták egyértelműen meghatározzák, kit nem lehet meghívni a kormány szoros informális ellenőrzése alatt álló televíziók és rádiók stúdiójába. Az óriásplakátokon a kormány az adófizetők pénzén torz és szélsőségesen egyoldalú pártpropagandát és lejárató kampányokat folytat. Állami ünnepségeket az adófizetők pénzén pártrendezvényekké silányítanak.
20. A Fidesz-kormány az állami alkalmazottakat munkahelyük elvesztésével fenyegeti, hozzátartozóik megfélemlítésével zsarolja. A közbeszerzési pályázatokon csak az új állampártnak hódoló magáncégek nyerhetnek. Az állam fenyegetéssel és zsarolással részesedést szerez a kormánypárt számára kívánatos magánvállalatokban. A magántulajdon szentsége megszűnt . Hézagmentesen összeállt a kormánypárt és az államfüggő vállalkozók mértéktelenül korrupt rendszere. Az országban fortélyos félelem igazgat . A hivatalos propaganda a félelemre és a legalantasabb emberi ösztönökre, az irígységre és a gyűlöletre épít. Nőtt a fajgyűlölet, a cigányellenesség és az antiszemitizmus. Mindez már megjelent a magyar országgyűlés ülésein is. Az erőszakos, pökhendi és útszéli stílus polgárjogot nyert nemcsak a lázas és önkéntes utcai véleménynyilvánításban, hanem a közbeszédben is.
21. A Fidesz-kormány teljességgel értelmetlen és a magyar nemzet érdekeit súlyosan sértő szabadságharcot indított általában a nyugati értékrend és különösen az Európai Unió ellen. Ez elsősorban az unió intézményeinek és egyes vezetőinek folyamatos sértegetésében, sérelmükre elkövetett alaptalan és alpári vádaskodásban merül ki. [4] Eme szégyenletes fellépés következtében a magyar kormány az Európai Unióban egyre elszigeteltebbé vált . Érezhetően elfordultak tőle a legfontosabb nyugati kormányok. Szerencse, hogy az európai intézmények világos értékek és ezekre alapozott szabályok szerint működnek, így nemzeti érdekeinket gyakran sokkal jobban szolgálják és eredményesebben megvédik, mint a magyar kormány.
22. A „nemzeti ügyek” kormánya megosztja a Kárpát-medencében élő magyarságot, amikor azok politikai és civil szervezetei között a Fideszhez való hűség alapján tesz különbséget. Az anyagi támogatás a kormány barátainál és kegyenceinél összpontosul. Ezzel a magatartásával a Fidesz folyamatosan kárt okoz a határon túli magyaroknak . Az újra felmelegített, buta nacionalista propaganda pedig megmérgezi a szomszéd nemzetekkel fenntartott politikai, gazdasági és kulturális kapcsolatokat.
Gazdasági és pénzügyi kudarc
23. Míg az ezredfordulóig hazánk élenjáró reformországnak számított, azóta jelentősen romlottak a fenntartható fejlődés feltételei. A hanyatlás 2010 óta fokozódott. Ez nem egyszerűen a minden közép-európai országot egyaránt sújtó gazdasági válság következménye. Hazánk leszakadása az elmúlt három évben már a visegrádi térség országaihoz képest is felgyorsult.
24. Gazdaságunk viszonylagos helyzete már az évtized közepétől romlott, napjainkra pedig egyértelműen a visegrádi négyek sereghajtója lettünk . Míg Lengyelország és Szlovákia 2005 és 2011 között 30%-kal növelték termelésüket, addig Magyarország 2011-es kibocsátása mindössze 1%-kal haladta meg a 2005-ös szintet. 2012-ben gazdaságunk újra visszaesett. Egy főre jutó nemzeti jövedelemben ma már nemcsak Szlovénia és Csehország, hanem Szlovákia, Észtország és Lengyelország is megelőz bennünket. A tőkepiac értékítélete és a növekedési kilátások tekintetében Magyarországot már nem a visegrádi és a balti országokkal, hanem Romániával, Szerbiával és Ukrajnával emlegetik egy csoportban. A magyar állam kötvényei újfent a befektetésre nem ajánlott, bóvli kategóriába tartoznak.
25. Noha világos, hogy a magyar gazdaság szerkezeti problémáinak jelentős része régi keletű és a bajok nem Orbán Viktor második kormányának uralmával kezdődtek, lényeges, hogy a kétharmados parlamenti többségre támaszkodó Fidesz-kormánynak a szerkezeti problémák orvoslására tett intézkedései nem hoztak eredményt, hanem súlyosbították a helyzetet.
26. Ennek legfőbb oka az, hogy a jelenlegi Orbán-kormány tevékenysége mindenekelőtt a gazdaság, a jog, a közigazgatás és a kultúra területén ésszerűtlen, szakszerűtlen és nagyon sokszor becstelen . Ez utóbbi jelző nem túlzás. A lakosság, a vállalkozók és a bankok átverése, zsarolása, az ígéretek ismétlődő megszegése szervesen illeszkedik a kormány eszköztárába.
27. Ennek legjobb példája a kötelező magánnyugdíj-pénztári rendszer szétverése. 2010 őszén a nemzetgazdasági miniszter azzal fenyegette meg a kötelező magánnyugdíj-pénztárak tagjait, hogy aki nem lép vissza a felosztó-kirovó rendszerbe, az kiszervezi magát a társadalmi szolidaritásból, tehát idős korában nem fog nyugdíjat kapni a társadalombiztosítástól annak ellenére, hogy munkáltatója továbbra is fizeti utána a nyugdíjjárulékot. Amikor azután százezer embert kivéve csaknem három millió megfélemlített pénztártag visszatért az állami nyugdíjrendszerbe, a törvényt nagyvonalúan módosították és mindenki újra jogosult lett a társadalombiztosítási nyugdíjra.
28. Becstelen, hamis érvelés volt az is, hogy miközben a megszüntetésre ítélt kötelező magánnyugdíj-pénztárakat a felhalmozott vagyon eltékozlásával („eltőzsdézésével”) vádolták, a vagyon államosításának szükségességét a nyugdíjak „megvédésével” indokolták. Ezzel szemben az igazság az, hogy az állam – lábbal tiporva a magántulajdon szentségét –, azért vette el a pénztárak vagyonát, mert azt zömmel az államadósság csökkentésére akarta felhasználni. Ezt azonban olyan rosszul csinálta, hogy az államadósság alig csökkent, a korábbi 81%-ról csak 78%-ra. Ráadásul a forint árfolyamának  jelentős gyengülése azóta újra 80% főlé emelte az államadósság rátáját.
29. A nyugdíjrendszerben a legnagyobb kár a jövőben fog jelentkezni . A továbbiakban két nagy pillér helyett kizárólag egyetlen, a felosztó-kirovó nyugdíjrendszer viseli az öregségi jövedelempótlás terhét. Olyan országban, amelynek népessége - a fiatalok tömeges elvándorlása nélkül is - nemcsak fogy, hanem öregszik is, ez képtelenség. Ezzel a lépésével a kormány ugyan átmenetileg csökkentette a költségvetésre nehezedő terheket, hosszú távon azonban rontotta a nyugdíjrendszer egészének fenntarthatóságát , növelte sérülékenységét. Ennél is rosszabb, hogy ez az ellenreform hosszú időre lerombolta azt a bizalmat, ami többpilléres nyugdíjrendszer működéséhez szükséges lenne. A jövőfelélő kormányzás tehát újult erővel folytatódik .
30. A populista-nacionalista gőgtől áthatott kormányzati felfogás a hazai gazdasági bajok legfőbb okozójaként a bankokat, a biztosítókat, a közüzemi és a kereskedelmi vállalatokat jelölte meg. Ez a minden gazdasági alapot és elemi ésszerűséget nélkülöző felfogás a Fidesz ama régimódi és elavult vulgármaterialista nézetéből ered, miszerint értéket csakis a mezőgazdaság és a feldolgozóipar termelhet, minden más szektor az itt megtermelt javakat és jövedelmeket osztja újra. Ezért terheli büszkén a ragadozó állam büntető jellegű adókkal a felfogása szerint „nem értéktermelő” tevékenységeket . Nyilvánvaló azonban, hogy a különadóval sújtott vállalkozások, közöttük a pénzintézetek – a kormány állításaival szöges ellentétben - visszafogják tevékenységeiket és igyekeznek a többletterheket a fogyasztók vállára rakni. A termelés, a beruházások, a hitelezés és a foglalkoztatás csökkenése, a költségek növekedése hazánk gazdasági hanyatlását eredményezi.
31. Nem véletlen a kormánypárt zsigeri ellenszenve a szolgáltatások iránt, hiszen ma Magyarországon a távközlési, energiaszolgáltató, pénzintézeti és kiskereskedelmi tevékenységeket zömmel külföldi tulajdonú cégek uralják. A durván ragadozó jellegű szektorális különadók bevezetése nem titkoltan a külföldi tulajdonosok elkedvetlenítését, kiűzését, hosszabb távon pedig a náluk lévő vagyon állami kézbe vételét célozza. A kormány minden lépése az állam és az azt mára bekebelező oligarchia hatalmának kiterjesztését , a gazdasági verseny és a társadalmi szabadság korlátozását, a demokrácia gazdasági alapjainak és a középosztálynak az elsorvasztását szolgálja.
32. A magyar gazdaság visszaesésében óriási szerepet játszik az, ahogy a Fidesz az állam szerepét értelmezi a gazdaságban. Manapság a kormányzat csak akkor érzi magát jól, ha az általa stratégiainak tekintett ágazatokban nem pusztán szabályoz, hanem tulajdonosi jogokkal is rendelkezik. A tulajdonos állam azonban már szabályozó szerepében sem versenysemleges. A szemünk előtt feltornyosuló Leviathan állam nyíltan a verseny torzítására , szennyezésére, magánmonopóliumok létrehozására használja törvényalkotási és szabályozási tevékenységét. Az állam térfoglalása a vállalkozói szabadság és a verseny rovására történik. Alig akad magánvállalkozó, aki ebben a kiszámíthatatlan gazdaságpolitikai környezetben és a szétporladó gazdasági alkotmányosság mellett képes hosszú távra tervezni és akar beruházni.
33. A gazdasági alkotmányosság végzetes leromlása az utóbbi időben vált igazán nyilvánvalóvá. Az üzleti élet biztonságát szavatoló alapjogok (más alkotmányos alapjogokhoz hasonlóan) a napi pártpolitikai érdekeknek megfelelően, kiszámíthatatlan tartalommal és iramban változnak, miközben egyes alapvető közpolitikai területeken (pl. személyi jövedelemadó) a mai kormány a jövőbeni szabályozást teljesen kivonta a jövőbeni kormányok hatásköréből. Ezzel sikerült a piaci szereplők bizalmát jelentősen aláásni.
34. Az államháztartás mérete és szerkezete sem felel meg egy felzárkózni kívánó, növekedést igénylő gazdaság követelményeinek. A méret, mint tudjuk, számít és nálunk túl nagy: az államháztartás összes kiadása eléri a bruttó hazai termék felét . Ez magasabb, mint a német, brit és holland arány, csaknem eléri a dán, svéd jóléti államokra jellemző mértéket. Nyilvánvaló, hogy ez egy szegény ország esetében túl sok: a visegrádi országok esetében nagyságrendekkel alacsonyabb értékekkel találkozunk. Még feltűnőbb – és egyértelműen káros –, hogy hazánk a bruttó hazai termék több mint 8%-át költi a rendkívül túlfejleszett közigazgatás száraz futására és több mint 7%-át gazdasági célok elérésére, például a közösségi közlekedés ártámogatására. Olyan célokra, amivel az állam túlzottan és ártalmas módon beavatkozik a piacgazdaság működésébe, rombolva a vállalatok hatékonyságát.
35. Az MNB ez év márciusáig nagyjából megőrizte függetlenségét, szakmai és nemzetközi tekintélyét annak ellenére, hogy az elnökséget a Monetáris Tanácsban sorozatban leszavazó pártkatonák már egyértelműen kormányzati akaratot közvetítettek. A számonkérő székké süllyedt Állami Számvevőszék előre összeállított vádak és végeredmény alapján kívánta tetemre hívni a jegybank elnökét hivatali idejének utolsó hetében. A MNB függetlenségének felszámolásában a kegyelemdöfést az új elnöknek a szakmai alkalmassági szempontokat teljes mértékben mellőző kinevezése jelentette.
A politika és a gazdaság negatív egymásbafonódása
36. A magyar gazdaság egyik legfontosabb szerkezeti gyengesége az alacsony foglalkoztatás . A rendszerváltás utáni évek sokkja ebben a vonatkozásban óriási volt. Az ún. aktivitási, vagy részvételi ráta, ami a gazdaságilag ténylegesen tevékeny (aktív) népesség arányát mutatja a munkaképes korú (15-64 éves) népességen belül, 1997-ben volt a mélyponton (60% alatt). A szociális támogatások csökkenése és az átlagos iskolázottság javulása következtében ez a ráta ugyan sokat javult (65%), de a foglalkoztatás ezzel párhuzamosan alig bővült.
37. A munkaerő iránti kereslet a legutóbbi három évben mindenekelőtt a közfoglalkoztatási programok nyomán nőtt, ami azonban nem fenntartható és a társadalom szempontjából negatív pénzügyi hatású foglalkoztatást jelent. Erre legfeljebb csak kiegészítő válságintézkedésként kerülhetne sor. A versenyszférában kizárólag a feldolgozóipari vállalatok kezdtek némi bővítésbe, amihez alapvetően a mostanra beérő, de korábban elkezdett nagy autóipari beruházások járultak hozzá. A munkaerő iránti kereslet visszaesése tartósnak tűnik, mert csökken a vállalatok száma és alig van új beruházás. Ez tartósan magas munkanélküliséghez vezet.
38. A magyar gazdaság immár tartósan stagnáló állapotban van. 2012-ben a bruttó hazai termék másfél százalékkal csökkent, amit az idei év szerény növekedése nem pótolhat. A növekedés tényezői közül pozitív szerepet egyedül az export némi bővülése játszik, de ez nem képes ellensúlyozni a beruházások drámai és a fogyasztás tartós visszaesését . A beruházási ráta történelmi mélyponton van (a bruttó hazai termék mindössze 16%-a), ami az elhasználódott tőkejavak pótlására sem elég. A helyzetet csak súlyosbítja a sztálinista ízű rezsicsökkentés. A mai magyar kormányzati működés ebben a tekintetben kifejezetten az ötvenes évekre hasonlít, amikor a kormány a társadalmi tőke felélésével züllesztette le a gazdaságot .
39. A kormány által bevetett gazdaságpolitikai eszközök ellentmondanak a saját maga által kitűzött gazdaságpolitikai céloknak. A gazdaságnak éppen a kormány tevékenysége révén beprogramozott hanyatlása teszi lehetetlenné, hogy a Fidesz újsütetű gazdaságpolitikai célját, az államadósság bruttó hazai termékhez viszonyított arányának érdemi csökkenését elérje.
40. Ennek a hányadosnak az alakulása döntően három tényezőtől függ: a gazdaság inflációtól megtisztított növekedésétől, az államháztartás folyó hiányától és az állampapírok piacán uralkodó reálkamatlábtól. Mivel a világgazdasági és európai válság negatív hatását a mai kormány ésszerűtlen, szakszerűtlen és becstelen politikájával saját maga fokozza , így a gazdaság stagnál. Növekedés nélkül és a jelenlegi kamatfeltételek mellett a 3% alatti államháztartási hiány nem elegendő ahhoz, hogy az államadósság rátája csökkenjen. Ehhez mindenképpen növekedésre lenne szükség, amit viszont elsősorban éppen a kormány tevékenysége akadályoz meg.
41. A jelenlegi kormány nyolcra csökkentette a minisztériumok számát, amit a bürokrácia leépítéseként adott el a közvéleménynek. Ez színtiszta szemfényvesztés, mert sem az állami vezetők (államtitkárok és helyettes államtitkárok, hivatalvezetők) sem a hivatalnokok száma nem csökkent. Értelmetlen elnevezésű és áttekinthetetlen, kusza belső szerkezetű, óriási vízfej jellegű minisztériumok létrehozása lényegében aláásta és megbénította a központi kormányzati közigazgatás működését.
42. Az Orbán-kormány szétverte a köztisztviselői szellemet és ethoszt, így a pálya ma már nem vonzó. A köztisztviselők kormánytisztviselővé történt átnevezése azt fejezi ki, hogy a minisztériumok tisztviselői már nem a közt, hanem kizárólag egy politikai testületet, a kormányt kötelesek szolgálni. A szakmailag felkészült és tapasztalt tisztviselők legjavát elküldték, a többit megfélemlítették. Az alkalmazás feltétele a szaktudás helyett – a korábbi állampárti időket idézve – a politikai megbízhatóság és elkötelezettség lett.
43. A minőség javításának hamis jelszavával több, mint 20 év után sikerült kiüresíteni az összes kistelepülés önkormányzatát . Az igazgatási feladatok jelentős része a központi kormány akaratát közvetítő, újonnan létrehozott járási hivatalok kezébe került. Ezzel létrejött hazánkban az ötszintű kormányzati közigazgatás (országos központ, régiók, megyék, járások, községek), ami egy kisméretű és nem föderatív berendezkedésű országban felesleges, abszurd és iszonyatosan drága .
44. Természetesen igaz, hogy a hazánkban meglévő csaknem 3200 települési önkormányzat bizonyosan nem alkalmas alkotmányos jogként is rögzített társadalmi alapszolgáltatások közel egyenlően magas színvonalú nyújtására. Ugyanakkor világos, hogy a jóval rugalmatlanabb központi kormányzat még kevésbé alkalmas a helyi igények kielégítésére.
45. Bebizonyosodott, hogy a kormány által központosított szolgáltatások – közoktatás, gyógyítás, közigazgatás, stb. - minősége egyáltalán nem javult, miközben a költségek, a bürokrácia és a feladatok párhuzamos ellátásából fakadó átfedések jelentősen nőttek. A végzetesen szétaprózott kistelepülési önkormányzatok megmaradtak, noha a területükön élő lakosságnak már nem nyújtanak semmiféle értékes szolgáltatást. A kötelező magánnyugdíj-pénztárak szétverése után a települési önkormányzatok kiüresítése képviseli hazánkban a másik legsúlyosabb következményekkel járó ellenreformot.
Milyen Magyarországot szeretnénk?
46. Feltétlenül olyat, ahol érdemes élni. Ahol a felnövekvő nemzedékek megtalálják boldogulásukat. Olyat, amely az egészséges nemzeti öntudatot minden lehetséges eszközzel gyarapítja és a nemzeti összefogást hasznosítja a társadalmi szolidaritás erősítésére. Olyan Magyarországot , ahol a modern, európai ihletésű alkotmány az állam ellenében is megvédi az egyének, családok, kisközösségek, vállalkozások, felekezetek, kultúrák, népek és nemzetek szabadságát . Olyan államot, amelyik maradéktalanul garantálja az emberi és polgári szabadságjogok összességét.
47. Értelmetlen törzsi szabadságharc, gőgös faji felsőbbrendűséget sugárzó szűkkeblű nacionalizmus helyett a személyiséget kiteljesítő és a közösséget gazdagító értelmes szabadságot . Nyugati világot, demokratikus értékrendet, alkotmányos jogállamot, intézményes demokráciát, kölcsönösen előnyös európai integrációt. A szomszéd nemzetekkel való megbékélést, összefogást, egymás kölcsönös megismerését, az együttélő és egymásra ható egyenjogú kultúrák tiszteletét. A Kárpát-medence államaiban élő magyar nemzetrészek egyetértését, összefogását, politikai egyenjogúságát, anyagi, kulturális és erkölcsi gazdagodását.
48. Ezeknek a nemes és nemzeti céloknak az eléréséhez rövid időn belül újra kell kezdeni a 2001-ben kisiklott, majd 2010-ben teljesen visszájára fordított hazai modernizációt . Ehhez feltétlenül szükséges a társadalmi modernizáció eszmei alapjainak tisztázása, ami egyúttal meghatározza viszonyunkat a felemelkedés egyedüli biztosítékát képező nyugati civilizációhoz is.
49. A modernizáció, mint fogalom a feudalizmusból a kapitalizmusba való európai átmenet idején született meg. Társadalmi alapja a piacgazdaság önállóvá válása, ennek kibontakozása a feudális társadalomban betöltött alárendelt helyzetéből. Szellemi alapja a reneszánsz, a reformáció és mindenekekelőtt a felvilágosodás . Mindez önálló értelmet adott a társadalom egyes létszféráinak, így a gazdaságnak, jognak, kultúrának, tudománynak. A gazdaság, jog, kultúra és tudomány többé nem a vallás szolgálóleányaként, vagy valamiféle ideológiának alárendelt létszféraként jelenik meg, hanem saját belső fejlődési logikáját követi, saját „törvényeinek” megfelelően él.
50. Szélesebb értelemben a modernizáció azt jelenti, hogy a társadalom tevékenysége elkülönül az államtól és önállóvá (noha nem függetlenné) válik. Ezt megerősíti az, hogy az egyén viszonylagosan elkülönül mind az államtól, mind pedig a társadalomtól. Kialakul, kibontakozik az önálló, szabad és felelős személyiség . Az individualizmus tehát modern jelenség. Azt mutatja, hogy az egyének építik és alkotják a társadalmat alulról felfelé , nem pedig az állam felülről lefelé. Ha az elismert és önmagáért felelős egyén a társadalom kulcsszereplője, akkor az erős és öntudatos egyének képesek szabad és az államtól elkülönült, azt ellenőrző társadalmat létrehozni.
51. A modern társadalom nem államfüggő, hanem alulról felfelé építkező, nyílt és szabad társadalom. [5] A szabad polgárok okos és felelős gyülekezete alkotta társadalom saját érdekében korlátozza az államot. A modern társadalom egyre inkább demokratikus . Semmiképpen nem szűkíti, pláne nem tagadja az emberi és állampolgári szabadságjogokat. A modern demokrácia mindig szabadságelvű, tehát liberális demokrácia . Illiberális, az egyén és a kisebbségi közösségek szabadságjogait korlátozó demokrácia – a többség korlátlan uralma - nem lehet a modern társadalom tartós alapja.
52. A modern társadalom gazdasága mindig a piacra épül, hiszen a piac = szabadság. A termelő, a fogyasztó, a megtakarító és a befektető szabadsága abban a tekintetben, hogy egyéni és közös erőfeszítéseit mire összpontosítja, annak gyümölcsét mire használja fel. A kommunizmus totalitáriánus állama pontosan azért nevezhető piactagadónak, mert alapvetően kizárta az egyén és a közösség gazdasági autonómiáját, nemcsak termelő, hanem sokszor fogyasztó, munkavállaló, megtakarító és befektető mivoltában is. Ezzel szemben a piac a választás szabadságát testesíti meg, akár termelőként, fogyasztóként, munkavállalóként, megtakarítóként, befektetőként lépünk fel. A piacgazdaságot integráló pénz éppen a választás szabadságának a jelképe .
53. A piacgazdaság abszolút szükséges, de önmagában sohasem elégséges feltétele a modern demokráciának és az alkotmányos jogállamnak. Jelentős mértékű gazdasági szabadság létezhet politikai szabadság nélkül is, noha a politikai szabadság hiánya lépten-nyomon kihívást intéz a piaci szabadság ellen. A mai Kína túlságosan is szabadjára engedett piacgazdaságnak tűnhet, miközben a jelenkori kínai gazdasági szabadságnak nincsenek intézményes biztosítékai. A kegyként, kiváltságként osztott szabadság nem szabadság.
54. Napjainkban a hosszantartó gazdasági és pénzügyi válság körülményei közepette újra divatossá váltak a piacgazdaságot alapjaiban elutasító, az egyaránt bukott szocializmus és kapitalizmus helyett valamiféle harmadik utat kereső újbaloldali eszmék. Ez a felfogás természetesen nem veti el a demokráciát, éppen ellenkezőleg: a piacban a tisztességes politikai verseny, a demokrácia gátját látja. A történelmi tapasztalat azonban ellentmond ennek a felfogásnak. Noha létezhet piaci alapú gazdaság politikai szabadság nélkül, demokrácia bizonyosan nem létezik gazdasági szabadság, azaz piac nélkül . Gazdasági verseny elfér politikai diktatúra mellett, politikai verseny azonban elképzelhetetlen gazdasági versengés híján. A harmadik út, ahogy Klaus volt cseh államfő mondta, a harmadik világba vezet. A piactagadó gazdaság, ahogy Hayek jelezte, nemcsak a szegénységbe, hanem a szolgaságba visz.
55. A modern gazdaságban és társadalomban az állam nem a piac ellentéte, hanem annak nélkülözhetetlen kerete . Mind a szabad gazdaság, mind pedig a szabad társadalom tevékenységében korlátozott, hatásköreiben jól körülírt és kiegyensúlyozott államot igényel. A modern állam okos és kicsi, korlátozott és ellenőrzött, nem pedig ostoba és gyenge. Alkotmányos jogállam, ami az egymás ellensúlyát képező intézmények finomhangolt rendszerét igényli, ahol a jog uralma és az állami intézmények egymást ellensúlyozó fellépése megakadályozza az állam túlterjeszkedését, a társadalom bekebelezését.
56. Magyarországnak fejlődése meggyorsításához, európai felzárkózásához pontosan ilyen feltételekre van szüksége: szabad, versengő piacgazdaságra és mind a gazdasági, mind a politikai versenyt élesre és tisztára szabályozó, kisméretű, okos, a társadalom által korlátozott és ellenőrzött alkotmányos jogállamra. Mindannak a szöges ellentétére, mint amivel ma rendelkezünk. Kívülről nem korlátozott nemzeti szabadságunk rettenetes felelősségével állítható: ma csak rajtunk múlik a huszonegyedik század magyar történelme.
A választás előtti feladat
57.  Ahhoz, hogy a második Orbán-kormányt 2014-ben le lehessen váltani, az eltorzított választási szabályok miatt elengedhetetlenül szükséges, hogy a demokratikus ellenzék minden pártja összefogjon. Meg kell egyezni a demokratikus minimumban. Ez nem más, mint az alkotmányos jogállam , a demokrácia alapvető intézményeinek helyreállítása .
58. Nagyon valószínű, hogy a demokratikus ellenzéki pártok a választásokat megelőzően nem tudnak megállapodni semmiféle közös programban, ami a kormányzás aprómunkájáról szól. Erre azonban nincs szükség. Ha az új koalíció képes kétharmados győzelmet aratni, akkor a Fidesz-alaptörvény megváltoztatható . Ennek alapján a demokrácia alapvető intézményeit helyre lehet állítani, a kormány működését biztosítani. Ha az Orbán-kormányt váltó koalíció csak abszolút többséget nyer, akkor a kormány működőképességét a jelenlegi jogrend keretei között kell megtalálni. Ez nem lehetetlen feladat.
59. Felvethető, hogy a jelenlegi kormány bizonyíthatóan alkotmányellenesen viselkedik, hiszen megvalósította azt, amit az alaptörvény tilt, miszerint senki sem törekedhet a hatalom kizárólagos birtoklására. [6] Ennek alapján nem lehetetlen az egész mai jogi építményt hatályon kívül helyezni, még akkor is, ha ez nyilvánvalóan kiváltja majd a demokrácia helyreállítását ellenző erők elkeseredett ellenállását. Ennek alapján akár az összes Fidesz által megalkotott törvény azonnal hatályon kívül helyezhető lenne!
Az alkotmányos jogállam helyreállítása
60. A jelenlegi kormány leváltása esetén minden mást megelőző teendő az alkotmányos jogállam helyreállítása. Erre nemcsak a közjog, hanem a gazdasági jog területén is múlhatatlanul szükség van. A nyugati értékrendet tükröző fordulat biztosíthatja csak az emberi és polgári szabadságjogok maradéktalan érvényesülését. Visszatérően felmerül a kérdés, hogy a jelenlegi kormány alkotmányos pusztítása után mi a helyes megoldás: a mai Alaptörvény módosítása , vagy egy merőben új alkotmány megalkotása. Megítélésem szerint mindkét feladat adott, mégpedig ebben a sorrendben.
61. Az Alaptörvényt az ország működőképességének biztosítása végett azonnal módosítani kell. Egyúttal érdemes megkezdeni egy jövőbemutató és időtálló, a lehető legszélesebb egyetértésen alakuló alkotmány kidolgozását. Míg az első feladat nem halasztható, addig a második nem végezhető el néhány év alatt. Míg az ország működőképességének helyreállítása, a Fidesz által létrehozott alkotmányos és gazdasági csődtömeg felszámolása nem tűr halasztást, az új alkotmány kidolgozásával nem lehet, de nem is kell sietni. Nem a sebesség, hanem a minőség és az új alkotmány mögé építhető nemzeti és társadalmi egyetértés lesz a politikai teljesítmény legfőbb mércéje.
62. A sarkalatos törvények intézménye idegen a nemzetközi jogfejlődéstől. A magyar jogrendszerbe az 1989-es ún. Nemzeti Kerekasztal tárgyalásai nyomán került be. Ennek akkor egyértelműen politikai oka volt: kizárni azt, hogy alapvető alkotmányos kérdésekben a mindenkori kormány az ellenzék egyetértése nélkül szabadon módosítsa a jogrendet. A sarkalatos törvények a fiatal demokrácia biztosítékaiként működtek. Ezt a szellemet pontosan a visszájára fordította a jelenlegi kormány. Kétharmados többsége birtokában semmilyen, az alkotmányt érintő kérdésben sem egyeztet az ellenzékkel. Ugyanakkor sok, nem alkotmányos erejű, hanem napi politikai problémát is az alaptörvényben rendez. A hatalom visszaél a sarkalatos törvényekkel , amikor azokban olyan ügyeket szabályoz, amelyek jogállamban kizárólag a kormány hatáskörébe tartoznak (pl. személyi jövedelemadó, családi adókedvezmény, földtulajdon, diplomás röghözkötés, stb.). Világos, hogy a sarkalatos törvények intézményét hosszabb távon nem célszerű fenntartani.
63. Az Alaptörvény módosítása után meg lehet kezdeni egyrészt az állami, de nem kormányzati, másrészt a kormányzati intézmények újjáépítését. Ezt a feladatot úgy kell megoldani, hogy közben biztosított legyen az érintett intézmények viszonylag zavarmentes működése. A legfontosabb teendő az igazságszolgáltatás függetlenségének garantálása . Mivel itt a jelenlegi kormány eddig csak részleges rombolást tudott véghezvinni, ezért elegendő lehet az Országos Bírósági Hivatal azonnali felszámolása. Egyúttal meg kell teremteni a bíróságok igazgatásának hatékony, a bíróságok függetlenségét is garantáló, a jogállammal összhangban lévő szervezeti rendszerét.
64. Az Alkotmánybíróság hatáskörének helyreállítása nehezebb feladat, de rövid határidővel az is megoldható. Azonnal szülessen a pártatlanságot és a hatékonyságot egyensúlyba hozó törvény az Alkotmánybíróság tagjaival szemben támasztandó szigorú követelményekről, a bírák megválasztásának korszerű eljárásrendjéről. A „centrális erőtér” széttörésének és a túlzottan központosított állam visszabontásának alapvető követelménye az emberi és állampolgári szabadságokat szilárdan garantáló új intézmények létrehozása .
65. A szabadságjogok teljeskörű gyakorlásának biztosítása végett hatályon kívül helyezendő a mai állampárti egyházi törvény és megalkotandó egy, az 1990-es szabályozáson alapuló új törvény. Az állam nem avatkozhat be polgárainak hitéletébe, nem kedvezményezhet egyes felekezeteket mások, vagy a nem vallásos polgárok rovására. Az állam és az egyházak teljes mértékben elválasztandók . Lehessen szabadon alapítani új egyházakat, amelyek azonban ezzel nem nyernek jogot állami támogatásra. A hitéleti tevékenység maradjon adómentes, de legyen élesen elválasztva az egyházak gazdasági, illetve oktatási, gyógyítási, szociális tevékenységétől. Az előbbi nyeresége után adót kell fizetni, az utóbbiak költségeihez az állam normatív módon hozzájárul. Az egyházak hitéletének és szervezeteik költségeinek fedezetét alapvetően híveik biztosítják .
66. A sajtószabadság helyreállítása és védelme a negyedik köztársaság demokratikus berendezkedésének az egyik legfontosabb próbaköve lesz. Azonnal hatályon kívül helyezendő a mai médiatörvény, amelyik okkal és joggal hozott szégyent a jelenlegi kormányra. Haladéktalanul meg kell szüntetni a Médiatanácsot, a Médiahatóság jogkörét pedig rendkívül szűkre kell szabni. A közszolgálatiság minősége érdekében teljesen új, színvonalas, karcsú, a mindenkori kormánytól független állami televíziót kell létrehozni.
67. A korrupció elleni harc a pártok és a politikai kampányok finanszírozása szabályozásánál kezdődik. Nagyon szigorú, a társadalom előtti nyilvános elszámolást megkövetelő törvényt kell megalkotni a pártok és a politikai kampányok pénzeléséről. Ez a legfőbb feltétele annak, hogy a foglyul ejtett, mára teljesen bekebelezett magyar államot végre meg lehessen szabadítani a fojtogatóan ráfonódó oligarchikus korrupció rettenetes béklyójától.
Kisméretű és hatékony központi kormányzat
68. Ahhoz, hogy Magyarország újra kormányozható, gazdasága élénkíthető, társadalma felemelhető legyen, újjá kell építeni a központi kormányzati közigazgatást . Meg kell semmisíteni azt a százkarú polip-államot, amely megfojtja a magánkezdeményezést, aláássa a civil szervezetek működését, és kiüresítette a települési önkormányzatokat. A Fidesz által létrehozott, gigantikus, belső összefüggés nélküli, áttekinthetetlen, már elnevezésükben is értelmetlen minisztériumok, főhatóságok helyébe karcsú, áramvonalas és logikusan megszervezett kormányzati főhivatalokat kell állítani.
69. Visszaállítandó az önálló Belügyminisztérium , amelyik közigazgatási, rendészeti feladatok mellett az önkormányzati rendszer felügyeletét látja el. Feltétlenül újjászervezendő az Igazságügyi Minisztérium , amelyik a mai szégyenletesen rossz minőségű kormányzati jogalkotás és egyeztetés helyett visszatér a jogállamot megillető minőségi normalkotáshoz.
70. A vízfejjé növesztett, kusza és zavaros Nemzetgazdasági Minisztérium helyett Pénzügyminisztériumra (PM) valamint ettől világosan elkülönülő Gazdasági és Kutatási Minisztériumra (GKM) van szükség. Az előbbi a nemzetgazdasági szintű gazdaság-, költségvetési-, adó- és pénzügypolitika letéteményese, az utóbbi pedig a magángazdaság, az üzleti szektor támasza. A GKM a piacot szervezi, és a versenyt erősíti. (Ezt a munkáját hatékonyan kiegészíti az újjászervezendő Versenyhivatal felügyeleti tevékenysége.)
71. A gazdaság fejlődése alapvetően függ a kutatás, fejlesztés, innováció (K+F+I) hármasától. Ezek szervezésében és pénzügyi támogatásában az állam szerepe döntő jelentőségű. A költségvetési és fejlesztési funkció azonban gyakran ellentmond egymásnak. Összehangolásuk ezért egy tárcán belül nem, hanem csak a kormány szintjén lehet hatékony és áttekinthető.
72. Szét kell darabolni az Emberi Erőforrások Minisztériumát és a Nemzeti Fejlesztési Minisztériumot. Az előbbiből kihasítandó az oktatás, amit a mai Gazdasági Minisztériumból kiemelendő foglalkoztatáspolitikával célszerű párosítani. Mivel a munkaerő minőségét döntően képzettsége határozza meg, így indokolt a Munkaügyi és Oktatási Minisztérium (MOM) létrehozása. A nem közvetlen gazdasági hasznosulású, vagy nem gazdasági célú alapkutatás felügyeletére ez a főhatóság ugyancsak alkalmassá tehető.
73. Az egészségügy súlyánál fogva külön tárcát igényel és ezt a társadalmi életben megfigyelhető szorosabb összefüggés szerint a szociális ügyekkel érdemes közös irányítás alá helyezni. Ez az ország mai kivérzett szociális állapotában különösen indokolt. Ennek alapján létrejöhet az új Népjóléti Minisztérium, vagy Szociális és Egészségügyi Minisztérium (SZEM). Ez a kormányzati főhatalmi szerv irányítaná a szegénység elleni küzdelmet is. (A szegénység különösen a gyermekek vonatkozásában nemzetünk szégyene.)
74. Az európai irányzatoknak megfelelően elkülönült szervezetben célszerű megjeleníteni a természetes monopóliumokkal terhelt hálózatos közművek felügyeletét és fejlesztését. A Fizikai Infrastruktúra Minisztériuma (FIM) önálló kormányzati szerv. A modern gazdaságban ugyancsak kiemelt jelentősége van a környezet és a nem megújítható vízkincs védelmének, így a Környezetvédelmi és Vízügyi Minisztérium (KVM) helyreállítása indokolt. Magyarország kedvező éghajlati, földrajzi, gazdasági adottságai, jelentős értéket képviselő hagyományai és az európai közös agrárpolitika kevésbé kedvező sajátosságai miatt kívánatos a Mezőgazdasági és Vidékfejlesztési Minisztérium (MVM) visszahozatala.
75. Az új központi kormányzati közigazgatás – noha a ma létező 8 helyett 11 minisztériumból állna – jóval karcsúbb és kisebb lenne, mint a jelenlegi. Fölösleges átfedések, feladat nélküli államtitkárságok és belső hivatalok tucatjait lehet és kell megszüntetni. Ugyanez vonatkozik a Miniszterelnöki Hivatalra is, amely a jelenlegi kormányfő intenzív gyanakvása, valamint jól ismert és kegyetlen „oszd meg és uralkodj” politikája miatt lényegében minden minisztériumot és azokon belüli államtitkárságot megkettőz . Ennek az óriási méretű és a kormányzást érdemi irányítás helyett megbénító vízfejnek a felszámolása után egy, a kormányzat működését gyorsan és jól összehangoló olyan központi kormányhivatalra van szükség, ahol magasan képzett, nemzetközi színvonalú és feddhetetlen tisztviselők dolgoznak.
76. A gazdasági válság elmélyülése közepette ma az állami beruházásokat szinte teljes egészében az Európai Unió finanszírozza. Ennek a forrásnak a hallatlan jelentősége megmarad akkor is, ha a gazdaság növekedésnek indul.  Lényeges, hogy az uniós források felhasználása hatékony, átlátható legyen. Célszerű végre a tőkeköltségvetést elkülöníteni a folyó költségvetéstől . A tőkeköltségvetés tervezését, végrehajtását folyamatos és alapos parlamenti és társadalmi ellenőrzés alá kell vetni. (A Miniszterelnöki Hivatalhoz rendelt mai Nemzeti Fejlesztési Ügynökség helyett egy, az új Pénzügyminisztérium alá tartozó kisméretű, ámde hatékony hivatalra van szükség.)
Az önkormányzatiság újjáépítése
77. A magyarországi önkormányzati rendszer 2010 előtt sem volt hatékony. Az Orbán-kormány azonban az önkormányzatiság maradékát felszámolva a rendszert zsákutcába vitte. Innen csak felfelé vezethet az út. A reform célja olyan életképes és hatékony önkormányzatok felépítése, amelyik az Európai Unióban érvényes „szubszidiaritási” elvvel összhangban arra a legalsó szintre telepíti a közszolgáltatásokat , ahol azok a helyi lakossághoz a lehető legközelebb , az adófizető polgárok erős és közvetlen ellenőrzése mellett még hatékonyan nyújthatók.
78. A csaknem 3200 helyi önkormányzat zöme korábban sem volt életképes. Kis méretük és lakosaik átlagosan alacsony jövedelemtermelő képessége miatt sohasem tehetők azzá. Életképesnek az az önkormányzat tekinthető, amelyik (i) képes jó minőségű közjavakat költséghatékonyan szolgáltatni, (ii) van központi települése és (iii) eléri az ehhez szükséges kritikus méretet. A reform első lépése tehát olyan méretű területet és akkora létszámú lakosságot átfogó legalsó szintű önkormányzati egységek létrehozása , amelyek legalább elvileg képesek jó minőségű közszolgáltatásokat nyújtani .
79. Ennek a minimálisan kritikus méretnek Magyarországon elsősorban a járási és a városi önkormányzatok felelnek meg . Ennek alapján a jelenlegi csaknem 3200 önkormányzat helyett elegendő lenne körülbelül 240-270, de semmiképpen sem több mint 300 ilyen alsószintű önkormányzati egység. Szükséges rögzíteni, hogy tízezer lakos alatt ne legyen önkormányzat, az átlagos önkormányzat lakosköre pedig közelítse meg az ötvenezer főt .
80. A szélsőségesen elaprózott hazai önkormányzati rendszer összevonása és nagyobb alapegységek létrehozása egyáltalán nem csorbítja a demokráciát. Éppen ellenkezőleg: tartalommal tölti meg azt. Önkormányzatnak csak akkor van értelme, ha van érdemi tartalma . Az önkormányzatiság tartalmát az adja, hogy a területén élő lakosságnak közösségi szolgáltatásokat nyújt (i) a helyi lakosság igényeinek megfelelő választékban, (ii) jó minőségben, (iii) költséghatékonyan és (iv) áttekinthető módon, tehát minél közvetlenebb demokratikus ellenőrzés és elszámoltathatóság mellett.
81. A járási önkormányzatok, mint önkormányzati alapegységek létrehozása lehetővé teszi nemcsak azt, hogy ezek az önkormányzatok visszakapják iskoláikat, egészségügyi intézményeiket, hanem azt is, hogy a középszintű (megyei) önkormányzatoktól is átvegyenek alapvető szolgáltatásokat . Minden közfeladatot az állampolgárokhoz legközelebb kell megoldani!
82. Az önkormányzati reform nemcsak összevonást (koncentrációt) jelent, hanem feladatleadást is (decentralizációt). Viszont egyáltalán nem jelent centralizációt, államosítást. Éppen ellenkezőleg: a Fidesz-kormány által az önkormányzatoktól elvett feladatokat és az ezeket ellátó intézményeket maradéktalanul vissza kell adni a születő járási önkormányzatoknak . Ezek a nagyobb önkormányzati alapegységek vegyék át a közelmúltban teljesen fölöslegesen létrehozott járási kormányhivatalok teendőit is.
83. A reform következtében a megyei közgyűlés feladatai nagyságrendekkel csökkennek és a regionális feladatokra (regionális közlekedés, fejlesztés, kórház, stb.) korlátozódnak. Lényegében nem lesz különbség a megye és a régió között a feladatok tekintetében, így valamelyik szint megszüntethető. Mivel hazánk nem föderatív berendezkedésű, így nincs értelme annak, hogy középszinten választott önkormányzat működjön. Elegendőnek látszik egy kislétszámú, a járási önkormányzatok által delegált testület, valamint egy kislétszámú hivatal. Ennek eredményeképpen háromszintű közigazgatás jönne létre Magyarországon, ami rengeteg költség megtakarítását teszi lehetővé úgy, hogy egyúttal a közszolgáltatások minősége lényegesen javul.
84. Az észak-európai modell nem munka és reformok nélküli jólétet jelent, hanem hatékony munkát és erős helyi demokráciát. Hatékony munkára kényszerülő, áttekinthető és tisztakezű önkormányzat csak akkor jön létre , ha a helyi demokráciát komoly mértékű helyi adózás támasztja alá.
Alacsony adók, arányos közteherviselés
85. A helyi adózás kialakításakor figyelemmel kell lenni arra, hogy a helyi társadalom állampolgári felelősségvállalás szempontjából kevésbé érett és öntudatos rétegei elvonhatják jövedelmeiket a helyi önkormányzat elől. A mai teljesen nyitott világban ez az adóalapok elvándorlását jelenti. Mivel a személyi és vállalkozói jövedelmek közvetlen és erőteljes helyi adóztatása bizonyosan nem termel komoly mértékű adóbevételeket, hiszen mind az állampolgárok, mind vállalkozásaik könnyen elmozdulhatnak, ezért a nemzetközi gyakorlat szerint a legjobb helyi adófajta az ingatlanadó . Az ingatlanok láthatóak, nem mozdíthatóak, a hazai társadalom sokat költ rájuk. A tárgyiasult jövedelmeket be kell vonni a társadalmi közteherviselésbe.
86. A mindenféle ingatlanra – gyárépületre, irodaházra, magasépítményre, termőföldre, benzinkútra, lakóépületre, stb. – egyaránt kivetett, a környezeti terheléssel arányos és a fizikai infrastruktúra igénybevételét is tükröző adó nem elegendő az önkormányzatok szaporodó feladatainak finanszírozására. Ezért önkormányzati bevétellé kell váljon a személyi-jövedelemadó (SZJA) is. A központilag beszedett és országosan egységes SZJA-ból származó bevétel felét az önkormányzatok közvetlenül kapják meg szabadon felhasználható forrásként. A SZJA-bevétel másik fele kötelező feladatok célzott finanszírozását szolgáló fejkvóták formájában (pl. közoktatási tanulólétszám alapján) kerüljön vissza hozzájuk. Ezzel egyúttal a bevételek növelésében való érdekeltséget és a területi jövedelemkülönbségek részleges kiegyenlítésének követelményét sikerülhet optimálisan összehangolni.
87. Az SZJA nemcsak az arányos közteherviselés eszköze, hanem a munkaerő nemzetközi versenyképességét meghatározó költségtényező . A mai kormány azt hirdeti, hogy hazánkban a SZJA 16%-os kulcsa nem magas. Nemzetközi tapasztalatok azonban azt mutatják, hogy a minimálbért alig meghaladó jövedelmek az ilyen fizetéssel járó munkavégzés alacsony termelékenysége miatt ezt az alacsonynak tűnő mértéket is nehezen viselik.  Egységes adókulcs alkalmazása tehát elsősorban azért nem megfelelő, mert a munkaerő hatékonysága általában sokkal jobban szóródik , mint a bérek.
88. Fontos, hogy a minimálbér kétszereséig maximum 10%-os jelképes adó terhelje a személyi jövedelmeket, miközben célszerű biztosítani, hogy a minimálbéren foglalkoztatottak is vegyenek részt a közteherviselésében . Ebből viszont az következik, hogy bizony célszerű visszatérni a többkulcsos SZJA-rendszerre. 10 %-os induló adómérték mellett szükséges egy 20%-os és az igazán magas jövedelmekre egy 30 %-os adósáv alkalmazása is. A kellő mennyiségű adóbevétel és társadalmi igazságosság hatékony elérése végett minden kedvezményt és mentességet meg kell szüntetni.
89. A kis- és közepes vállalkozásoknak az az érdeke, hogy az adózás rendje kiszámítható és stabil legyen. Ezt az elmúlt huszonkét év alatt egyetlen kormány sem tudta biztosítani. Az EVA (korábbi egyszerűsített vállalkozási adó) és a mostani KIVA (kisvállalkozói adó) megszüntette az adórendszer semlegességét. Az adózási rendszer versenytorzító tényezővé lépett elő. Ezen az észt és ír példát alapul véve nem nehéz változtatni. Ráadásul a vállalkozói adórendszert érdemes összehangolni az SZJA-val. A vállalkozói nyereségek adója ugyancsak induljon 10%-tól és a kulcs a méret arányában emelkedjen.
90. Az adórendszer egyszerűsítése és ésszerűsítése megköveteli az utóbbi években az Orbán-kormány által bevezetett összes, ágazati jellegű, büntető célzatú és versenytorzító adófajta megszüntetését . A bruttó hazai termék 40%-a alá szorított közkiadási ráta esetén néhány adófajta stabilan előállítja a közszolgáltatások fedezetéül szolgáló bevételeket. Mivel a ragadozó állam szektorális adói nyilvánvalóan akadályozzák gazdaságunk növekedését, ezek azonnali kivezetése hallatlan lökést adhat mind a beruházásoknak, mind pedig az ehhez nélkülözhetetlen hitelezési tevékenységnek.
91. A központi költségvetés adóbevételeinek legfontosabb forrása az ÁFA. Az általános forgalmiadóval kapcsolatos nemzetközi tapasztalatok azt mutatják, hogy a rendszer akkor működik jól, ha kevés az adókulcs és azok közel vannak egymáshoz. ( Különben óriási a politikai nyomás a termékek átsorolására és az eladott termékek máskénti megnevezésével a csalásra.) Az Orbán-kormány ebben a tekintetben is a legrosszabb megoldást választotta. 27%-os áfa-határkulcsával Magyarország ma világbajnok.
92. A társadalombiztosítási járulék ugyanúgy része a közterhek viselésének és a munkaerő nemzetközi versenyképességének, mint az SZJA. Mértéke ezért tetszőlegesen nem növelhető. Noha csökkentésükre – és ami még rosszabb, szelektív csökkentésükre – mindig lehet népszerű indokot találni, ez elkerülendő, mert a felosztó-kirovó, társadalombiztosítási nyugdíj- és egészségbiztosítási rendszereket csak akkor érdemes elkülönített állami költségvetési alapként működtetni, ha azok pénzügyi egyensúlya tartósan biztosítható . A TB-járuléknak minden dolgozóra egységesen érvényesnek és stabil mértékűnek kell lennie.
93. Hazánkban az elmúlt húsz évben divat volt javaslatot tenni a TB-járulék csökkentésére, miközben az elvárások és a kifizetések egyre növekedtek. A mai kormány megadta a kegyelemdöfést a társadalombiztosítás rendszerének azzal, hogy a TB-járulékot szolidaritási adónak átkeresztelve elvágta az utolsó kapcsot a járulékfizetés és a cserébe elvárható szolgáltatások között. Az érdemi reform itt az, hogy a járulékfizetés és a járadékélvezet közötti kapcsolatot az egyén szintjén a lehető legszorosabban helyre kell állítani .
Nyugdíj és egészségügy
94. A társadalombiztosítási nyugdíjrendszer reformjának a svéd modell irányába célszerű elmozdulni. Ennek mibenlétével kapcsolatban elhangzott tudatos torzítások és félelemkeltés helyett érdemes leszögezni, hogy a nemzedékek közötti, szolidaritási jellegű jövedelemelosztást megtestesítő, felosztó-kirovó nyugdíjrendszeren belül éppen ez az, amely leginkább képes biztosítani az időskori jövedelempótlást és a nyugdíjrendszer hosszú távú pénzügyi fenntarthatóságát egyaránt .
95. A svéd nyugdíjrendszerben egyrészt a nyugdíjkorhatár a várható élettartammal párhuzamosan emelkedik. Másrészt összességében és abszolút értelemben annyi nyugdíjat osztanak ki, amennyi a jelenleg dolgozók tényleges befizetése. Harmadrészt minden egyes nyugdíjas viszonylagos értelemben annyi nyugdíjat kap, amennyit élete során relatíve befizetett az összes többi polgárhoz képest. Így szoros a kapcsolat a járulékfizetés és a járadékváromány között az egyén szintjén is.
96. Annak ellenére, hogy a kötelező magánnyugdíj-pénztári rendszert az Orbán-kormány szétverte, kiegészítő mértékben célszerű újraindítani azt. Gyorsan csökkenő és öregedő népességű országban ugyanis kizárólag az öngondoskodás erősítése enyhítheti az állami nyugdíjrendszerre nehezedő állandó politikai és pénzügyi nyomást. Addig is, amíg a politikai helyzet megérik ennek a hallatlanul fontos reformnak az újraindítására, növelni kell az önkéntes nyugdíjpénztárak vonzerejét , a befizetések adókedvezményeit. Ha másképp nem megvalósítható, akkor akár az összes többi népszerű cafeteria-elem rovására is.
97. A társadalombiztosítás egészségügyi ága ma egyrészt ténylegesen alulfinanszírozott (a bruttó hazai termék alig több mint 5%-át költjük állami forrásokból az egészségügyre), másrészt a finanszírozás egycsatornás állami monopoljellege a szolgáltatókat változatlanul nem kényszeríti versenyre . Pedig a kétszintű , finanszírozói és szolgáltatói verseny nélkülözhetetlen a szolgáltatások minőségének javítása, a hozzáférési esélyek viszonylagos egyenlőségének biztosítása, a költséghatékonyság javítása és a korrupció (hálapénz) visszaszorítása végett.
98. A gyógyítás területén az elmúlt évtizedben semmilyen érdemi reform nem valósult meg. Mivel az egészségügy reformjára vonatkozó, tíz évvel ezelőtti írásomban megfogalmazott javaslatok [7] érvénye jottányit sem csökkent, ezért a reformlépéseket itt elegendő vázlatosan felvillantani. Megítélésem szerint az egészségügyben az alábbi, egymást erősítő lépések a kívánatosak: (i) a versengő biztosítók által kínált kötelező magánbiztosítás , (ii) fix biztosítási díj bevezetése, amit 18 év felett minden állampolgár fizet, (iii) a gyógyító személyzet közalkalmazotti jogállásának megszüntetése, (iv) bérek felszabadítása, (v) elektronikus betegségbiztosítási kártya bevezetése, amelyik naprakészen kimutatja, hogy egyrészt tulajdonosa, másrészt annak munkáltatója fizetett-e hozzájárulást abban a hónapban, aminek révén mód lenne a (vi) potyautasok hatékony kiszűrésére és a fizetési fegyelem komoly mértékű megerősítésére, a hálapénz jelentős visszaszorítására.
Mezőgazdaság és földtulajdon
99. Az ismert világméretű és európai gazdasági fejlődési folyamatok tükrében kijelenthető, hogy sem a mezőgazdasági nyersterméktermelés, sem pedig a magas feldolgozottsági fokú, jó minőségű élelmiszerek előállítása nem lesz többé húzóágazat , a gazdasági növekedés meghatározó motorja és a vidéki népesség foglalkoztatásának alapja. Ez azonban nem jelenti azt, hogy hazánk jövője szempontjából a mezőgazdaságnak és az élelmiszeriparnak ne lenne jelentősége. Éghajlati, domborzati, víz- és talajadottságaink miatt, valamint gazdasági és társadalmi hagyományaink alapján a mezőgazdaság Magyarországon mindig fontos ágazat marad. A hangsúly nem az előállított mennyiségen, hanem a minőség, a hozamok és a hatékonyság javításán van.
100. Örökzöld, de megítélésem szerint értelmetlen vita az, hogy vajon gépesített nagybirtokokra, vagy élőmunkaigényes kisbirtokokra van szükség. Mindkettőre . A szántóföldi növények hatékony termesztése igényli a nagy, egybefüggő, homogén talajterületeket, amelyeken a gépi művelés elsődleges és kevés, ámde magasan szakképzett munkaerőre van szükség. Nyilvánvaló, hogy csak a nagyméretű, fejlett és gépesített gazdaságok képesek előállítani a mezőgazdasági nyerstermékexport túlnyomó többségét, amiben a magyar gazdaságnak hosszú távon is komoly és stabil piaci előnye van.
101. A vidék népességmegtartó ereje, a vidéki népesség foglalkoztatása és jóléte azonban nem biztosítható azzal, ha kizárólag nagybirtokok léteznek. Bármennyire is kívánatos a magas fokon gépesített, hatékony exportorientált nagygazdaságok elterjedése, nem mondhatunk le a kisméretű gazdaságokról.
A feladat az, hogy ezeket stabilan jövedelmezővé változtassuk úgy, hogy a számukra biztosított uniós támogatásokat elsősorban fejlesztésükre legyünk képesek felhasználni. Ehhez erőteljes gazdaképzésre is szükség van.
102. A jelenlegi kormány föld(f)osztó politikája államfüggő birtokosok, politikai kegyencek alávetett osztályának kiépítését célozza. Amellett, hogy ez lényegében máris kisemmizte a helyben lakó vidéki népességet, nem eredményezte a hatékonyság növelését sem. A gazdálkodás biztonsága és a szerződések tiszteletben tartása azonban nem engedi, hogy a megkötött fölbérleti szerződéseket az új kormány felmondja. Arra azonban lehet és kell törekedni, hogy a meglévő – részben állami – földalapokból a helyben lakó gazdák kiemelten és előnyösen részesüljenek. Szükséges az is, hogy a letelepedett gazdálkodók – állampolgárságukra való tekintet nélkül – a termőföldek tulajdonjogát is megszerezhessék .
103. A Fidesz-kormány hamis antikommunista felfogása, az alávetett, államfüggő paraszti réteg kialakításában való politikai érdekeltsége gátat szab a vidéki népesség szövetkezésének , ami pedig a hatékony gazdálkodás feltétele lenne mindazon tevékenységek esetén, ahol a közös gépi művelés, gyomirtás, trágyázás, öntözés, talajjavítás, feldolgozás és kereskedelem, stb. megsokszorozná a gazdák zsebében maradó jövedelmeket. A mai kormány krokodilkönnyeket hullat amiatt, hogy a fejlett külföldi élelmiszerfeldolgozó vállalatok keveset fizetnek a magyar gazdának a feldolgozatlan nyersanyag átvételekor, ugyanakkor nem támogatja, sőt megakadályozza, hogy a vidéki népesség megerősödjön a hozzáadottérték-lánc saját hasznú növelése révén!
Fizikai infrastruktúra
104. A gazdaság fejlődésének és stabilitásának az egyik legfontosabb pillére az energia . Az energiaszolgáltatás árától és megbízhatóságától függ a gazdaság összes szektora és ágazata, de alapvetően befolyásolja a családok megélhetési lehetőségeit is. Jelentősége a jövő gazdaságában, különösen pedig egy kicsi, nyitott és hagyományos energiahordozókban (szén, kőolaj, földgáz) szegény országban aligha túlbecsülhető.
105. Az energiaszolgáltatás hálózatos fizikai infrastruktúrája természetes monopóliumot képez (nagyfeszültségű villamos távvezeték, nemzetközi olaj- és gázvezetékek, stb). Ahhoz, hogy az energiatermelők és -szállítók közötti verseny hatékonyságemelő hatásai kibontakozzanak, mindig szükség van a természetes monopólium elemeinek az állami szabályozására . Nem az árak mesterséges rögzítésére, hanem az árképzés és a hozzáférés szabályozására!
106. Míg elsődleges és hagyományos energiahordozókből Magyarország mindig behozatalra szorul, a másodlagos energia, így elsősorban a villamos energia terén külpiaci függőségünk csökkenthető . Ha ez megvalósítható versenyképes belföldi árakkal és olyan technológiákkal, ami érvényesíti a környezetvédelmi szempontokat is, akkor feltétlenül érdemes erre törekedni.
107. Hazánkban az áramtermelés tekintetében az atomenergiának nincs alternatívája . Gazdasági stabilitásunk érdekében célszerű a mindenkori minimális áramfogyasztásnak megfelelő mennyiséget atomerőművekkel előállítani. Ha a biztonsági követelményeket maradéktalanul érvényesítjük, akkor hosszabb távon ez a legtisztább és a leginkább gazdaságos megoldás. Ez nem zárja ki a villamos áram kölcsönösen előnyös külkereskedelmét.
108. Természetesen nem szabad figyelmen kívül hagyni a megújuló energia forrásainak nemcsak technikailag lehetséges, hanem immár jövedelemező kiaknázási lehetőségeit sem. Ebből a szempontból a leginkább ígéretes fejlődés a napelemek olcsóvá válása. Megfelelő átvételi árak mellett komoly mértékűvé válhat a háztetőkön termelt elektromos áram hazánkban is (akárcsak a napfényes Spanyolországban, vagy éppen a jóval felhősebb Németországban).  Ráadásul a technológiai fejlődés nyomán a beruházások sem igényelnek többé jelentős állami támogatást.
109. Az elmúlt évek talán legvitatottabb áramfejlesztő módszere a szélkerék alkalmazása. Magyarországon a szél alacsony intenzitása és kiszámíthatatlan mivolta, illetve az emberi és állati élőhelyektől való kellő távolság hiánya nem teszi gazdaságossá a szélenergia érdemi termelését és felhasználását. Ehhez hozzájárul az is, hogy a széllel termelt áram tárolása és későbbi felhasználása sem technológiailag, sem gazdaságilag nem megoldott.
110. Noha gázfogyasztásunk csökkenő irányzatot mutat, a földgáz szerepe a hazai energiafelhasználásban hosszabb távon is megmarad . Mivel a hazai termelés felfuttatására földtani adottságainknál fogva nincs remény, marad a behozatali források sokrétűvé tétele és a tárolókapacitások bővítése . Ez utóbbihoz azonban nincs szükség sem állami tulajdonra, sem pedig állami beruházásokra, annál inkább hatékony állami szabályozásra . Az energiaipari beruházásokat stabil és kiszámítható szabályozási környezet megteremtése nyomán vonzóvá lehet és kell tenni mind a külföldi, mind pedig a belföldi tőke számára, ami gazdaságunk növekedésének fontos motorja lehet.
111. A közlekedés az energia egyik legfontosabb fogyasztója, egyszersmind a gazdasági fejlődés alapvető tényezője – csakúgy, mint az energiaágazat. Fejlesztése összehangolt állami és magánvállalkozói erőfeszítéseket igényel. Ezen túlmenően a természetes monopólium elemekhez való hozzáférés (vasúti pályák, kikötők, repülőterek, stb.) versenyerősítő állami szabályozása alapvető fontosságú az egész nemzetgazdaság fejlődése szempontjából.
112. A közlekedési, szállítási költségek minden termék árában megjelennek. Az elhibázott állami beruházások, a hatékonytalan logisztikai rendszerek, az ágazatra kirótt állami sarcok csökkentik mind a gazdaság versenyképességét, mind pedig a háztartások jövedelmeit. A mai kormány tevékenysége ebből a szempontból is akadályozza az ország fejlődését, a gazdaság növekedését.
113. A közlekedési ágazatok között jelentős aránytalanságok alakultak ki. A vasúti szállítás és utazás visszaszorult, a vízi szállítás elhanyagolható, holott ezek az ágazatok – különösen a tömegtermékek esetén – olcsóbb mozgatást képviselnek, nem beszélve az egyértelmű környezetvédelmi előnyökről . Csak a távolsági közúti közlekedés bővül, de a magas autópályadíjak miatt ez is elsősorban a hagyományos közutak túlterheltségét fokozza.
114. A vasúti pályák elhanyagolt, leromlott állapota nem teszi lehetővé, hogy kihasználjuk hazánk kedvező földrajzi fekvését a nemzetközi teherforgalom növelésében. Elfogadhatatlan, hogy a nemzetközi fővonalak jelentős részén az utazás százötven évvel ezelőtti állapotokat idéz. (A 400 kilométeres távot Kolozsvárig a gyorsvonat pontosan 8 óra alatt teszi meg – nem csoda, hogy a nyári idényt leszámítva szinte senki nem utazik rajta.)
115. A vasúti és a közösségi közúti közlekedés minden vállalata veszteséges és hatalmas összegű állami támogatásra szorul. A veszteséges állami cégek ráadásul a korrupció melegágyai és a politikai vagyonfosztogatás áldozatai. Ebben a vonatkozásban elsőrendű feladat a tarifarendezés , a túlburjánzó és indokolatlan kedvezmények megszüntetése, a belső szervezeti és irányítási káosz felszámolása, a vezetők kinevezése nemzetközi pályázat és világosan megfogalmazott hatékonysági célok és követelmények alapján.
116. A légiközlekedés területén elsődleges feladat a Liszt Ferenc repülőtér utasbarát kiszolgálási rendszerének visszaállítása, a sarc jellegű indokolatlan telekadó megszüntetése . A szabályozás elsősorban a verseny erősítésére összpontosítson azzal, hogy segíti más repülőterek forgalomba helyezését. Légitársaságok létrehozása és működtetése a versenyszféra feladata.
117. A városiasodási folyamat alól hazánk sem kivétel, annak ellenére, hogy a népességcsökkenés városainkat érinti. A tömegközlekedési szolgáltatások javítása nem presztízsberuházásokat, hanem összehangolt fejlesztést igényel. A nagyvárosokban elsődleges legyen a közösségi közlekedés, miközben a gyalogos és kerékpáros mozgás is jóval nagyobb teret követel. Célszerű felszámolni a parkolási káoszt is, jól kialakított külvárosi megoldásokkal.
A közoktatás újjáépítése
118. A rendszerváltás után széles közben elterjedt az a tévhit, miszerint a volt szocialista országokban tömegével áll rendelkezésre a jól képzett és olcsó munkaerő. Ezt az illúziót a hatalmasra duzzadó munkanélküliség már a piacgazdaság első éveiben kikezdte. A keserű valóság felismerését később elősegítette a globalizáció, majd az uniós csatlakozás. Napjainkra az európai méretű gazdasági és társadalmi válság végérvényesen bebizonyította, hogy a szakképzetlen és műveletlen munkaerő iránt nincs piaci kereslet .
119. Húsz év tapasztalata bizonyítja, hogy hazánkban egyszerre van jelen munkaerőhiány és munkanélküliség . Egyrészt hiány van fontos szakmákban magasan képzett munkaerőből, másrészt foglalkoztathatatlanok tömegei szorultak ki a munkaerőpiacról. A magas munkanélküliség és a viszonylag alacsony foglalkoztatás Magyarországon alapvető szerkezeti probléma. Ezen a helyzeten az oktatás színvonalának, a munkaerő minőségének, szakmai képzettségének és általános műveltségének látványos emelésével lehet változtatni. Ez évtizedekre szóló hatalmas nemzeti feladatot jelent.
120. Napjainkra a közoktatás romlását az iskolák központi kormányzati igazgatás alá vétele („államosítása”) tette teljessé. Egy szörnyű monstrum, a Klebelsberg Intézményfenntartó Központ (KLIK) létrehozása egyetlen célt szolgált, a politikai klientúra kiépítését. Ma 198 pályázat nélkül kinevezett tankerület-vezető irányít százezer pedagógust. Az antireform keretében az iskolaigazgatóktól elvették a legfontosabb munkáltatói jogokat (kinevezés, jutalmazás, fegyelmezés). Az egész folyamatot áthatotta a tanítók és tanárok iránti bizalmatlanság. Erre utal a Nemzeti Alaptanterv kötelező tartalmának meghatározása, az egységesített tankönyvpiac, a tanfelügyelet bevezetése.
121. Az közoktatási reformjának kiindulópontjaként az általános iskolákat és a középiskolákat vissza kell adni az azok hatékony működtetésére képes legalsó szintű, az újonnan létrehozandó járási és városi önkormányzatoknak . Az iskolák gazdái a helyi társadalom, az önkormányzat, a tanárok, a szülők és részben maguk a diákok legyenek. A közoktatási intézményeket a lehető legközvetlenebb módon a helyi társadalom ellenőrzése alá kell helyezni. A tankötelezettség 18 éves korig tartson .
122. Általában a hátrányos helyzetű, különösen a roma származású tanulók felzárkózása végett szükség van az egész napos iskolára . Nagyobb méretű, jobban felszerelt, bőkezűbben finanszírozott általános iskolákban az egész napos nyugodt, készségfejlesztő, színvonalas oktatás és nevelés jobb eredményt hoz a felzárkózás, a társadalmi összefogás és együttműködés (kohézió és szolidaritás) készségeinek kimunkálásában és elsajátításában is. A Nemzeti Alaptanterv alapvetően nem konkrét ismeretek, hanem készségek elsajátítását írja elő a tanári témaválasztás jelentős szabadsága mellett.
123. A nemzeti öntudat nem az egyének veleszületett tulajdonsága, hanem elsajátított értékrend, tanult közérzület, kötődés és kötelességvállalás . Ezt mindenki gyerekkorától kezdve sajátítja el, a családban, az iskolában és a társadalomban. A közoktatás a nemzeti öntudat ápolását kell szolgálja, többek között a tanterv erre alkalmas elemeinek aktív felhasználásával. A nemzeti öntudat erősítésére a hazánkban élő nemzeti kisebbségeknek is joguk van, amelyet az anyanyelvükön történő oktatás és nevelés valósít meg.
124. Közoktatási intézmények finanszírozását nem szétaprózott normatívák, hanem egyetlen megemelt fejkvóta szerint kell biztosítani. Célzott normatív támogatásra van szükség minimális iskolaméret és a tanulók száma alapján. Ezt az önkormányzatok saját bevételeikből tetszés szerint kiegészíthetik.
125. Kimutatások szerint az osztálylétszámnak elég tág határok között nincs érdemi hatása a tanulók teljesítményének alakulására. Annál inkább döntő szerepet játszik a tanítók és tanárok minősége . A tanító- és tanárképzést a szükségletek szintjére kell beállítani, ennek színvonala jelentősen emelendő.
126. Miközben szükséges lehetővé tenni, hogy az iskolák igazgatói a gyenge oktatókat elbocsássák, a jó pedagógusok bérét jelentősen növelni kell. Erre azonban csak az önkormányzati tulajdonú iskolák újjászervezésével és komoly szakmai továbbképzést követő vizsgák eredményes letétele nyomán kerülhet sor. A fizetéseknek a rendszeresen mért, nyilvántartott és elismert egyéni és kollektív teljesítménytől kell függenie, nem pedig az életkortól.
127. A szakképzetlen és alkalmi, vagy feketemunkából tengődő szülők gyermekei, különösen pedig a roma fiatalok számára a szegénységből való kitörés, a felemelkedés útját képezheti keresett kétkezi szakmák elsajátítása. Minden járásban legyen egy kiemelten támogatott, a társadalmi figyelem középpontjában álló szakközépiskola . Minden szakmunkástanuló 14 éves korától végezzen műhelymunkát is. A helyi vállalkozói kamarák támogassák ezeket az iskolákat és a vállalkozók kössenek a diákokkal foglalkoztatási szerződést. A hátrányos helyzetű diákoknak kollégium álljon rendelkezésére.
Világszínvonalú felsőoktatás és kutatás
128. Az Orbán-kormány legutóbbi intézkedései – a röghözkötés, a pénzkivonás, az államilag finanszírozott helyek politikai alapú elosztása stb. - megadták a kegyelemdöfést a hazai felsőoktatásnak. A diákok tiltakozása – legalábbis egy időre - a közvélemény figyelmének középpontjába állította a felsőoktatást. A kormány becstelensége (állítólag nincs tandíj, miközben a diákok túlnyomó többsége nem kis összeget fizet) és tárgyalási képtelensége azt bizonyítja, hogy a jelenlegi hatalom nem érdekelt a bajok orvoslásában. Az orbáni zsákutcából való kiút a felsőoktatás versenyelvű reformja.
129. Hazánknak világszínvonalú egyetemekre és főiskolákra van szüksége. Ezek csak éles hazai verseny körülményei között alakulhatnak ki. Versenyt csak a diákok, szülők és a társadalom értékítéletének érvényesülése támaszt. Ennek alapja a diploma piaci és társadalmi értéke, a jövőbeni pályautak és kereseti lehetőségek világos ismerete, valamint az a rendkívüli befektetés, amit a hallgató és családja tandíj és egyéb költségek formájában vállal.
130. A felsőoktatás reformját az alapelvek tisztázásával kell kezdeni. A felsőoktatás nem állampolgári jogon járó és mindenki számára hozzáférhető ingyenes közszolgáltatás, hanem csak a fiatal korosztályok nagyjából fele számára célszerűen elérendő, egész életre szóló nagybefektetés . Mivel ennek haszna elsősorban egyénileg, noha jelentős mértékben a társadalom által is élvezhető, ezért a költségvetés – mögötte az adófizetők, az egész társadalom, benne a felsőoktatásba be nem kerülő népesség – csak korlátozott ideig és mértékben vállaljon részt a felsőfokú tanulás költségeiből. A tehetséges jómódúak esetében csak jelképesen , a tehetséges szegények javára jelentős mértékben, a tehetségtelenek esetében viszont egyáltalán nem.
131. Jövőnk szempontjából kiemelt jelentőségű a tehetséggondozás . Ennek támogatása elengedhetetlen mind a középfokú oktatásban (pl. középiskolai tanulmányi versenyek) mind a felsőoktatásban (pl. tudományos diákkörök, szakkollégiumok, doktori képzés, stb.) A tehetségek itthon tartása, illetve visszafogadása érdekében fontos a posztdoktori és a fiatal szakemberek elhelyezkedésének tudatos és eredményes segítése.
132. Élesen elválasztandó a felsőoktatási intézmények külső és belső irányítási rendszere. A belső önkormányzat, a szenátus a tanszabadság letéteményese. A tulajdonosi és gazdálkodási jogosítványokat új testület, a fenntartók tanácsa gyakorolja, amelyben a bennfentesek kisebbségben vannak. A fenntartók tanácsában többségben az állam (vagy egyházi iskola esetében a tulajdonos felekezet), a vállalati szektor, valamint a nemzetközi és hazai tudományos élet képviselőinek kell helyet foglalni.
133. Hazánkban ma éppen hetven akkreditált egyetem és főiskola működik, ami egy immár kevesebb, mint tízmilliós lélekszámú országban hallatlanul sok. Számuk egyes főiskolák nagyobb egyetemekhez való kétségbeesett csatlakozása nyomán várhatóan csökkenni fog. A felsőoktatás átalakulási folyamata azonban nem minőségi alapú természetes kiválasztódást tükröz, hanem üres szervezeti megoldásokat a gyorsan csökkenő diáklétszám miatt érzett életveszély elhárítása végett. Ez azonban az alapvető problémát, a szétaprózottságot, a túlméretezettséget és a sokszor gyenge minőséget nem oldja meg. Alapvető érdek, hogy a kiválasztódási folyamatot felelős és felkészült felsőoktatási kormányzat irányítsa szigorú, áttekinthető minőségi követelmények érvényesítése mellett . Azokat a felsőoktatási intézményeket, amelyekbe nem jelentkezik kellő számú diák, be kell zárni.
134. Az egyetemek és főiskolák finanszírozása több csatornán keresztül történjen. A mindenkori iskolafenntartónak – állam, egyházak, alapítványok, nagyobb városok önkormányzatai - kell viselnie a felvett diákok színvonalas tanulásához szükséges méretű és összetételű fizikai infrastruktúra (tantermek, laboratóriumok, diákszállók, könyvtár, étterem, stb.) fenntartási és felújítási költségeit. Ehhez az intézményeknek célszerű jelentős mértékű saját vagyonnal rendelkezni, amivel a törvény és a fenntartók tanácsának útmutatásai szerint és döntései alapján önállóan és felelősen gazdálkodnak.
135. A változó költségek jelentős hányadát – legalábbis az alapképzésben – a tanulmányok eredményességéhez is kapcsolt és tandíjnak nevezett tandíj kell, hogy fedezze. Ennek fizetése alól csak a leginkább rászoruló diákok kaphatnak felmentést. Megszűnnek tehát az ún. „államilag finanszírozott” vagyis ingyenes képzési helyek, amelyeket napjainkban rendre a jómódú családokból származó fiatalok nyernek el. Ráadásul ezek politikai indíttatású évenkénti újraelosztása a minőséget romboló durva állami adminisztratív beavatkozás és kontroll legfontosabb eszközévé vált.
136. A kutatás – fejlesztés – innováció (K+F+I) a jövő stratégiai kérdése . Ez egymással szoros kapcsolatban lévő vállalati és egyetemi kutatóintézetek nemzetközi vérkeringésbe bekapcsolt átjárható hálózatában tud optimálisan megvalósulni. A vállalatok és az egyetemek együttműködése biztosíthatja leginkább, hogy a gyakorlatban is hasznosítható eredmények szülessenek. Az oktatás és a kutatás összefűzése nyomán a jövő nemzedékei azonnal hozzáférhetnek a tudomány új eredményeihez. A szorosan összefüggő vállalati-egyetemi kutatás-oktatás az alapja az élethosszig tartó tanulásnak is.
137. Az új tudományos ismereteket nyújtó „érdeklődés” jellegű és a konkrét „feladat” vezérelt kutatás érdeke mind a gazdaság szereplőinek, mind pedig az egész társadalomnak. Az állam csak az eredmények által visszaigazolt, nemzetközileg elismert, magas színvonalú kutatási tevékenységet támogassa felelős részfinanszírozás formájában. Emellett elsődleges feladata a kutatást segítő jogi és igazgatási környezet kialakítása. A kutatási, fejlesztési és továbbképzési költségeket pályázati úton elnyerhető források fedezzék.
Modern Magyarország
138. Olyan országot akarunk, amelyben szabad és szuverén polgárok élnek , akik tudatában vannak egyéni és közösségi felelősségüknek Magyarország, Európa és az egész emberiség jövője iránt. Képviselik a szolidaritás értékeit, tiszteletben tartják az emberi méltóságot és erre figyelemmel a gondolat és a véleménynyilvánítás szabadságát.
139. Olyan országot építsünk, amely végre jól sáfárkodik 23 éve visszanyert függetlenségével és megnövekedett nemzetközi mozgásterét minden polgára boldogulásának és büszkeségének megalapozására használja. Társadalmi életünk minden területének megújításához rendelkezésünkre áll a világ összes országának tapasztalata, a tudományos ismeretek gazdag tárháza. Gőgös, pökhendi és pimasz fennhéjázás helyett lehet a magyar társadalom és a nemzet iránti illő alázattal tanulni a legjobb nemzetközi megoldásokból és alkalmazni azokat a különös és sajátos hazai viszonyokra.
140. Ahhoz, hogy a szörnyű elvesztett évtized után ne veszítsük el immár az egész huszonegyedik századot, szükség van a jelenlegi sorvadás és pusztulás megállítására, az irányzat teljes megfordítására . Kevés az idő. Ha ebben az évtizedben nem fordul a kocka, akkor a leszakadás önerősítő folyamattá, önbeteljesítő jóslattá válhat. Felmérhetetlen ebben az írástudók felelőssége. Az enyém is. Ezért írtam ezt az újabb, kétségbeesetten higgadt karácsonyi kiáltványt.
[1] Eric Hobsbawm: The Age of Extremes. 1914-1991. Abacus,London, 1995
[2] Florian Illies: 1913. Der Sommer des Jahrhunderts. S Fischer Verlag GmbH, Frankfurt am Main, 2012. 26.oldal.
[3] John Lukacs: A XX. Század és az újkor vége. Európa Könyvkiadó, Budapest, 2000.11.oldal. Hobsbawm a rövid huszadik évszázad végét ugyan 1991-re teszi, de ez a lényegen mit sem változtat. (Vö: idézett műve első fejezetének alcíme)
[4] Kiváló példái ennek a magatartásnak a Velencei Bizottság tagjainak becsmérlő lekicsinylése, Rui Tavares európai parlamenti jelentéstevő folyamatos sértegetése, Angela Merkel finom és udvarias figyelmeztető üzeneteinek durva és alaptalan összehasonlítása a náci Németország fellépésével.
[5] A nyílt társadalom nem pusztán azt jelenti, hogy kifelé nyitott , tehát hogy ezer szállal érintkezik a külső világgal. A nyílt társadalom belső nyitottságot is feltételez, tehát az új termékek, gondolatok és értékek iránti fogékonyságot. Ebben az értelemben a „mágikus, törzsi, vagy kollektivista társadalmakat zártaknak kell tekintenünk, míg az a közösség, ahol az egyének személyi döntésekkel néznek szembe, nyílt társadalom.” Karl Popper: The Open Society and Its Enemies. Routledge & Kegan Paul, London, 1965. 173.oldal.
[6] Az Alaptörvény C) cikk (2) bekezdése így szól: “Senkinek a tevékenysége nem irányulhat a hatalom erőszakor megszerzésére vagy gyakorlására, illetve kizárólagos birtoklására. Az ilyen törekvésekkel szemben törvényes úton mindenki jogosult és köteles fellépni.” A Szabadság és Reform Intézet Alapítvány komolyan vette alkotmányos kötelezettségét. Az Alkotmánybírósághoz fordult, amely azonban nem volt hajlandó foglalkozni az SZRI beadványával azon az alapon, hogy az aláírók személyükben nem érintettek !
[7] Verseny és Szolidaritás, Élet és Irodalom, 2003. december 19. A gyógyítás reformja. 119-128.pontok.



URL: http://es.hu/dr_varhelyi_attila;jogilag;2014-01-23.html


Dr. Várhelyi Attila
Jogilag
Váncsa István – egyébként a szokásoknak megfelelően szellemes – cikkében sajnos ugyanazt a téves állítást visszhangozza, mint amit az oroszokkal kötött megállapodás aláírása óta naponta az afölött méltatlankodók orra alá dörgölnek a jobboldalra pártos sajtóorgánumok és a Fidesz (névtelen) internetes különítményesei, hogy nincs itt semmi kifogásolnivaló, mert az előző parlament szavazta meg a paksi bővítést. A Váncsa István által is említett március 9-i előterjesztést valóban 2009. március 30-án fogadta el az előző ciklus parlamentje, ez azonban csak annyit rögzített, hogy „Az Országgyűlés előzetes, elvi hozzájárulást ad az atomenergiáról szóló 1996. évi CXVI. törvény 7. §-ának (2) bekezdése alapján – összhangban a 2008-2020 közötti időszakra vonatkozó energiapolitikáról szóló 40/2008. (IV.17.) OGY határozat 12. f) pontjával –, a paksi atomerőmű telephelyén új blokk(ok) létesítését előkészítő tevékenység megkezdéséhez.” Ha visszakeressük a 2008-as határozatot, különösen annak 12. f) pontját, ezt olvashatjuk: „12. Az Országgyűlés az 1–11. pontokban foglaltak megvalósítása érdekében felkéri a Kormányt, hogy ... f) kezdje meg az új atomerőművi kapacitásokra vonatkozó döntés-előkészítő munkát. A szakmai, környezetvédelmi és társadalmi megalapozást követően a beruházás szükségességére, feltételeire, az erőmű típusára és telepítésére vonatkozó javaslatait kellő időben terjessze az Országgyűlés elé.” A fentiek tükrében – szerintem – nem állítható felelősséggel, hogy már az előző ciklusban eldöntött ténnyé vált volna a paksi bővítés, különösen annak olyan részletei, mint amelyekkel most Orbán és Putyin – mint tudjuk, nem szerelemből, hanem érdekből kivitelezett – összeölelkezése kapcsán voltunk kénytelenek szembesülni.
(A szerző ügyvéd)



URL: http://es.hu/foldvari_zsuzsa;bucsu_az_osztrakoktol;2014-01-23.html


Földvári Zsuzsa
Búcsú az osztrákoktól?
„Nem szokás így eljárni európai partnerekkel” – fakadt ki a hétfői bécsi ökoszociális fórumon Andrä Rupprechter osztrák agrárminiszter, felfoghatatlannak nevezve a magyar kolléga, Fazekas Sándor viselkedését. A csupán bő egy hónapja miniszterkedő tiroli politikus 2007–2013 között igazgatói tisztséget töltött be Brüsszelben, a Tanács vidékfejlesztési főtitkárságán.



URL: http://es.hu/f_e;mammograf_valentin;2014-01-23.html


MAMMOGRÁF VALENTIN
Különleges Valentin-napi programot kínál idén az egészségügyi tárca: a szerelmesek éjszakáját „szűrések éjszakájává” nyilvánítja. A mammográfiai szűrőállomásokat üzemeltető intézményeket arra kérte, szervezzenek vizsgálatot február 14-re, délután négytől éjfélig. A szűrést, mely a február 4-ei „a rák világnapjá”-hoz kapcsolódna, olyan középkorú nők számára tervezik, akik korábban a meghívás dacára munkaidőben nem tudtak megjelenni az állomáshelyeken. Az intézményvezetők a kudarcot látják a kezdeményezésben, mert szerintük ezt a napot mindenki inkább a párjával tölti, mintsem egészségügyi intézményben. Azok számára viszont, akik ellenzik az amerikai szokások átvételét, ez jó hír lehet. Amott Valentin-nap, itt szűrésnap – ingyenes és teljességgel giccsmentes!
F. E.



URL: http://es.hu/gulyas_guszti;harcban_allnak;2014-01-23.html


HARCBAN ÁLLNAK
Nem ad ki ételosztási engedélyeket a Városháza illetékes bizottsága. De nem azért, mert a magas hivatalt zavarja a Blaha Lujza téren és egyéb csomópontokon a sorban állók kilométeres sorának látványa, vagy hogy ne volnának továbbra is a hajléktalanok és a bajba jutottak nagy barátai, hanem azért, mert György István főpolgármester-helyettes szerint „a közterületi ételosztás kérdése vezetői szinten eldöntendő”. Vezetői szinten viszont azért nem döntenek (ő, illetve a főpolgármester), mert a közleményük szerint „egységes koncepciót készít a főváros a közterületi ételosztások engedélyezéséről, ennek elkészültéig viszont az egyedi, közterületeken történő ételosztási kérelmeket egyelőre nem bírálják el”.
Az tudvalevő, hogy üres gyomorral akár negyven napig is kibírja az éhező, sőt a nem megfelelő vezetői szinten engedélyezett ingyen étel nemhogy nem laktat, de kifejezetten káros az egészségre, főleg, ha ráadásul nem is egységes koncepció szerint osztják az utcán. De mit csinál majd a magas hivatal, ha a miniszterelnök által nemrég létrehozott Magyar Csapat megunja a rászorulók elleni városházi hajtóvadászatot, és a Békemenettel szövetkezve gulyáságyukkal vonul fel Budapest utcáin?
Gulyás Guszti



URL: http://es.hu/kiraly_julia;fehermagyarorszag;2014-01-23.html


Fehérmagyarország
Egy izgalmas jelentés
2013 novemberében jelent meg az EBRD Jelentés az átmenetről 1 című terjedelmes tanulmánya. Több mint egy évtizede publikálgatja szorgalmasan Európa fejlesztési bankja – egy egyre bővülő országcsoport adataira támaszkodva – méréseit, elemzéseit arról az útról, amely szerinte a fejlődő országok fejlett országokhoz történő gazdasági felzárkózásához vezet.



URL: http://es.hu/kovacs_zoltan;1_szavazat;2014-01-23.html


Összeállítás részeként közöl interjút a RIA Novosztyi orosz hírügynökség Mráz Ágoston Sámuellel, a Nézőpont Intézet vezetőjével a paksi atomerőmű fejlesztésével kapcsolatban (http://ria.ru/analytics/20140116/989539531.html). Mráz úgy nyilatkozik, hogy Orbán Viktorra sokáig nem lehetett Moszkva barátjaként tekinteni, ő korábban Oroszország-ellenes retorikát használt, a paksi bővítésről szóló döntés pedig a hívei körében meglepetést okozott. Nem egészen huszonnégy órán belül a Nézőpont Intézet helyreigazítást kért, mert Mráz szerint a riporter olyan kijelentéseket tulajdonított neki, amelyeket ő nem mondott. (Hogy miért a Nézőpont Intézet kért helyreigazítást, és nem Mráz, azt nem tudni.)



URL: http://es.hu/kz;tenyek_tevedesek;2014-01-23.html


TÉNYEK, TÉVEDÉSEK
„Demokratikus nemzetünk nagylelkű volt velük szemben, és jó lett volna, ha ezt a nagylelkűséget legalább egy bocsánatkéréssel viszonozzák” – jelentette ki Áder János köztársasági elnök az 1956-os hősök sírjánál tartott gyászszertartáson, január 20-án.
2004. június 16-án a szocialista–szabad demokrata kormány miniszterelnöke, Medgyessy Péter Nagy Imre kivégzésére emlékezve így fogalmazott: „bocsánat azért, ami akkor történt”. Fónay Jenő a Politikai Foglyok Országos Szövetsége nevében a következőket mondta a helyszínen: „Úgy gondolom, hogy ennek a lépésnek nagyon régen meg kellett volna lennie. És talán a felejtés is könnyebb lenne.”
Lehet, hogy vannak megbocsáthatatlan bűnök, de akkor azokról kell beszélni.
kz



URL: http://es.hu/krusovszky_denes;ismeretlen_egbolt;2014-01-23.html


Ismeretlen égbolt
A két fiú kimért, meglepően szabályos mozdulatokkal futott, mintha a maguk elé tűzött cél közelségének tudata mélyebb magabiztosságot kölcsönzött volna nekik, nem egyszerűen azt, hogy hamarosan odaérnek, hanem egyenesen, hogy a cél felé történő haladás a legtermészetesebb dolog a világon, s éppannyira hozzátartozik a létezésükhöz, akár a légzés vagy a szívdobogás, ami egyre erősödő visszhangot vert fülkagylójukban.



URL: http://es.hu/meggyes_mate;miert_kell_horthy;2014-01-23.html


Meggyes Máté
Miért kell Horthy?
Azt, hogy mi járhatott Horthy fejében, amikor a zsidókra gondolt, pontosan nem tudhatjuk (Heindl Péter: A kormányzó motivációi , ÉS, 2014/3., jan. 17.), de nem nehéz kitalálni. Ugyanaz, ami sok millió polgártársának. Az, hogy Magyarországon él több százezer olyan ember, akiket nem szeretne itt látni. Mert elveszik az állásokat és az üzleti lehetőségeket, menekültvagonokban élnek a Nyugati pályaudvarnál, vagy éppen dúsgazdagok, okosak, műveltek, nyelveket beszélnek, vagy még magyarul se tudnak, rongyosak, tetvesek. Nem kívánta megölni a zsidókat, csak innen eltávolítani. Bármi áron. Sok magyar fejében ma is ez jár, ez az értékítélete, és ezt tartja helyesnek. Ezt szeretné legalizálni. És ezért szeretné Horthyt elfogadtatni.



URL: http://es.hu/ludassy_maria;12_erv_plusz_1;2014-01-23.html


12 érv plusz 1
A 13. érv történelmi analógia 220 év távlatából (előzmény: Csillag István és Mihályi Péter írása: Tizenkét érv a feltétel nélküli alapjövedelemmel szemben , ÉS, 2014/3., jan. 17 . ) : „A termelés és a gyártás minden részese a közös állami raktár részére dolgozik, oda küldik be természetben egyéni munkásságuk termékeit, és a szétosztást végző állami hivatalnokok, akik immár nem saját hasznukat lesik, hanem az egész nép nagy családját szolgálják, minden egyes polgárhoz visszairányítják a társadalom termelésének összességéből az őt megillető hányadot. Lényegében az egész a legegyszerűbb számítás műve, mely nem haladja meg egy átlagos kiskereskedő számolási képességeit” – szól a Babeuf-féle „Egyenlők összeesküvése” programja. És egy korabeli reálpolitikus ellenvetése: „Amikor arról elmélkedsz, hogy az emberiség túlnyomó többségének az egyenlőségen alapuló új életre kell ébrednie, akkor nagy és szép eszmét vetsz fel, de figyelmen kívül hagysz egy fontos dolgot: jobban tennénk, ha mi csak megvalósítható és ésszerű célokat tűznénk ki” (Babeuf és Charles Germain levélváltása 1795 júliusában).



URL: http://es.hu/megyesi_gusztav;ocsai_ekszerdoboz;2014-01-23.html


Ócsai ékszerdoboz
Amikor világossá vált, hogy a kormány ócsai próbálkozása a devizahitelesek megmentésére kudarcot vallott, mert a két és fél milliárd forintért épített telep házainak csak a fele kelt el, a Fidesz sajtóosztálya két napig gondolkodott azon, hogy mit mondjon erre.
Végül a következőket közölte: „Az ócsai lakópark a Gyurcsány-kormány szimbóluma. (...) Az ócsai lakóparkban otthonra lelt családok, ha a Gyurcsány-kormányon múlt volna, ma földönfutók lennének.



URL: http://es.hu/nadasdy_adam;ki_szabadkozzon;2014-01-23.html


Ki szabadkozzon?
Nincs kínosabb, mint azt mondani: „Bocs, ne haragudj, azt hittem, te is meleg vagy, elnézést.” Ez a mondat mifelénk még ma is ritkán hangzik el, az ember nemigen meri reszkírozni, hogy egy azonos neműhöz közeledjen, mert a reakció esetleg ijedelem, abból következően pedig agresszió vagy botrány lehet. Vagyis az ember inkább magában szabadkozik, preventíve, és nem szól semmit.



URL: http://es.hu/palyi_andras;nem_valasz;2014-01-23.html


Nem válasz
Nem vagyok se közgazdász, se szociológus, nem is akarnék beleszólni olyasmibe, amihez mások nálam nyilván jobban értenek. Nem állhatom meg mégsem szó nélkül Csillag István és Mihályi Péter pontokba szedett ellenérveit az „ingyenes pénzosztásnak” titulált LÉT-pénz kapcsán ( Tizenkét érv a feltétel nélküli alapjövedelemmel szemben , ÉS, 2014/3., jan. 17 . ), annál inkább, mert ugyanakkor Ferge Zsuzsa elemzése is megjelent a Dinamó Műhely honlapján ( A lét jogán, http://dinamo.blog.hu/2014/01/17/a_let_jogan#more5761550), ahogy egyébként számos más publikáció is, miután a „LÉT” független szakértői csoport közzétette megvalósíthatósági tanulmányát. Ráadásul Ferge Zsuzsa, akinek eszmefuttatása e sok reakció közt nem egyszerűen az egyik legkörültekintőbb, de alighanem a leghumánusabb írás, maga is naivitásnak tartja a társadalmi alapjövedelem belátható időn belüli bevezetését, magyarán hasonló következtetésre jut, mint az ÉS szerzőpárosa. Azazhogy mégsem. Mert ő nem ingyenes pénzosztásosdiról beszél, hanem Az Emberi Jogok Egyetemes Nyilatkozata 25. cikkéről (ENSZ, 1948) és A Gazdasági, Szociális és Kulturális Jogok Nemzetközi Egyezségokmánya 11. cikkéről (ENSZ, 1966, érvénybe lépése: 1976), ugyanis mindkettő egyértelműen kimondja, amit legalább az előbbiből ide kell idéznem: „Minden személynek joga van saját maga és családja egészségének és jólétének biztosítására alkalmas életszínvonalhoz, nevezetesen élelemhez, ruházathoz, lakáshoz, orvosi gondozáshoz, valamint a szükséges szociális szolgáltatásokhoz, joga van a munkanélküliség, betegség, rokkantság, özvegység, öregség esetére szóló, valamint mindazon esetekre szóló biztosításhoz, amikor létfenntartási eszközeit akaratától független körülmények miatt elveszti.” Nos, a magyar állam mindkét ENSZ-okmányt aláírta, ám a bennük garantált jogok biztosításával enyhén szólva is adós maradt, tudniillik a paternalista állam által a nélkülözőknek nyújtott segély, még ha a rendszer úgy-ahogy működik is, eleve kiszolgáltatottá teszi a rászorulót, azaz nem jogot biztosít, hanem „kegyelemkenyeret”, szabad teret engedve az állami visszaélésnek, amire beszédes példa a jelenlegi kormány szociálpolitikája, amely alapelvvé tette a szegények megalázását és lehető legteljesebb jogfosztását. Ferge Zsuzsa tehát az említett megvalósíthatósági tanulmányt nem is annyira alapos közgazdasági elemzései miatt tartja fontosnak, hanem az emberi jogok szempontjából. Bármilyen furcsán hangzik, számára a szegények, a társadalom perifériájára szorultak elrabolt emberi méltósága a tét.
Amikor idáig értem fejtegetését olvasva, amelyben leszögezi, hogy Magyarországon „a társadalmi lelkiállapot az alapjövedelem elfogadásának legnagyobb akadálya”, úgy éreztem, helyettem is megfogalmazta, mi sért Csillag István és Mihályi Péter állásfoglalásában, akik, megjegyzem, olyan országban emelik fel szavukat, ahol a szegénység és a társadalmi egyenlőtlenség rohamosan nő, ahol a hatalom komfortérzetét már nemcsak a hajléktalanok látványa, de az ingyenes ebédosztás is zavarja (hát akkor még az ingyenes pénzosztás!). Még ha jótállna is önmagáért valamennyi gazdasági-közigazgatási-szociológiai ellenérvük (nincs így), akkor sem válasz a mélyszegénység súlyos emberi jogi problémájára, hogy a feltétel nélküli alapjövedelem – amiről pedig, ha tetszik, ha nem, egyre többet fogunk beszélni, akár egykor a nyolcórás munkanapról vagy a női választójogról – úgymond megvalósíthatatlan, mert nincs gazdasági növekedés, mert erodálja a nyugdíjrendszert, mert túlzás, hogy emiatt „mindent felfordítsunk” stb., stb. Hiába érvelnek hozzáértéssel és logikusan, ha magát a botrányt nem látják, nevezetesen, hogy a mélyszegénységben élők is embernek születtek, mégis egyre mélyebbre nyomjuk őket embertelen körülményeik közé. És nem csupán a kormányzat, mert az nehezen boldogulna a társadalmi közöny nélkül. Eszükbe se jut, hogy ezért kivétel nélkül mindannyian felelősek vagyunk. Ellenkező esetben, gondolom, nem elégednének meg azzal, hogy a kérdéses tanulmány értékeit elintézzék a kulturált és emberarcú jelző odabiggyesztésével. Márpedig ez a közöny, ez a „társadalmi lelkiállapot” a fő bajunk, a vastag meg a még vastagabb pénztárca gőgje, a Lázár János-i „akinek nincs semmije, az annyit is ér” mentalitása, amely láthatóan pártsemlegesen áthatja a magyar társadalom módos és kevésbé módos rétegeit. Nem véletlenül mondom ezt, tisztában vagyok azzal, hogy ez a két kiváló közgazdász, rendszeresen olvasom őket, a jelenlegi hatalom liberális ellenzékét fémjelzi. Épp ez a szomorú.



URL: http://es.hu/melyi_jozsef;mi_lesz_majd_a_szobrokkal;2014-01-23.html


Mélyi József
Mi lesz majd a szobrokkal?
Milyen rég volt már a Turul. Ha most visszanézünk a jelenből, a Böszörményi úton néhány éve botrányos körülmények között felállított és még botrányosabban ott ragadt szobor története szinte már csak dajkamesének tűnik. A bronzba öntött, kőbe faragott történelemferdítés és köztéri cinizmus mára ugyanis hétköznapivá vált. Bármit meg lehet tenni, ezt igazolja a Magyarország német megszállása 1944. március 19. című (?) mű koncepcióterve is.



URL: http://es.hu/pesko_zoltan;abbado;2014-01-23.html


Peskó Zoltán
Abbado
Peskó Zoltánt jó kollegiális viszony és barátság fűzte a hétfőn elhunyt Abbadóhoz, sok éven át dolgoztak is együtt: Abbado milánói időszakában rendszeresen vezényelt a Scalában, számos premiert is dirigált. Az alábbi szöveg rövid részlet abból az Abbadóról szóló fejezetből, amelyet Peskó Zenéről, színházról, zenés színházról című könyve számára, a vele készült interjú alapján írtam, de terjedelmi okokból kimaradt. J. Győri László



URL: http://es.hu/salamon_janos;regi_szep_jovonk;2014-01-23.html


Régi szép jövőnk
A rend tréfát nem ismerő, nehézsúlyú fogalom. Olyasmi, amivel jellemzően feszült viszonyban vagyunk, amire folyamatosan törekednünk kell, ami nehezen megszerezhető, előállítható, de könnyen elveszíthető. Olyasmi, amire egész életünkben oda kell figyelni, gondot kell fordítani. Hogy rendesen viselkedjünk, rendben legyen a szobánk, az egészségünk, az egzisztenciánk, hogy általában rendben menjenek a dolgaink.



URL: http://es.hu/sz_biro_zoltan;a_moszkvai_atomalku;2014-01-23.html


Sz. Bíró Zoltán
A moszkvai atomalku
Miről állapodtunk meg?
Meglepő, de máig nem teljesen világos, hogy Vlagyimir Putyin és Orbán Viktor miről állapodtak meg január 14-i moszkvai találkozójukon. Azt ugyan tudjuk Lázár János miniszterelnökségi államtitkártól, hogy az elmúlt negyven év legjobb üzlete köttetett meg. Sőt, még azt is, hogy felettébb kedvező, a piacinál előnyösebb kamatfeltételekkel jutunk a paksi bővítés finanszírozását biztosító tízmilliárd eurós orosz hitelhez. De biztosak lehetünk-e benne? Egyelőre aligha.



URL: http://es.hu/szudi_janos;az_allam_es_a_kozneveles;2014-01-23.html


Az állam és a köznevelés
A jól működő állam érdeke az olyan iskolarendszer működtetése, amely képes felkészíteni polgárait azokra a feladatokra, amelyekre szükség van ahhoz, hogy az ország megfelelő fejlődési pályára álljon vagy azon maradjon. A tanulás az egyén és a család érdeke is. A személyes boldogulás alapja a minél több tudás, a minél magasabb szintű iskolai végzettség megszerzése.



URL: http://es.hu/vasarhelyi_maria;egy_8222;idegenrendeszeti_eljaras8221;;2014-01-23.html


EGY „IDEGENRENDÉSZETI ELJÁRÁS”
története a családi krónikából
Nagymamám egyik testvére, Zacher Reska története, édesanyám öccsének elbeszélése alapján: Klein Ernő (42)és Zacher Reska (39), valamint két gyermekük (8, 10) a Rákóczi úton, a Guttmann-házban laktak egy gyönyörű lakásban. Ez volt Budapest egyik legmodernebb épülete. A belvárosban két jól menő fűszer-, déligyümölcs- és csemegeüzletük volt. Évtizedek alatt, elképesztő szorgalommal és kitartással építették fel egzisztenciájukat, amely a jómódú fővárosi polgárság tagjai sorába emelte őket. 1941-ben azonban egy rendelet lépett hatályba, mely szerint minden Magyarországon élő zsidónak, akinek nincs állampolgársági bizonyítványa, jelentkeznie kell a KEOK-nál (Külföldieket Ellenőrző Hivatal). Reska néni férje, Ernő bácsi jelentkezett is. Korábban nem tartotta fontosnak, hogy kérje az állampolgárságot, mert ennek semmilyen gyakorlati jelentősége nem volt. Gondolta, most majd elintézi. Néhány nappal később idézést kapott, ahol közölték vele, hogy kiutasítják az országból, mivel nem magyar állampolgár. Miután ekkor még mindig nem értették, hogy ez mit jelent, az egész család önként jelentkezett a KEOK-nál. Azt gondolták, néhány nap múlva úgyis visszatérnek, az üzletek vezetését az egyik megbízhatónak vélt alkalmazottra bízták. 18 ezer társukkal együtt Kamenyec-Podolszkba szállították és agyonlőtték őket. Egy „idegenrendészeti eljárás” keretében. Az üzleteket a megbízhatónak vélt alkalmazott vette át, és boldogan élt, míg meg nem halt. Reska néni volt nagymamám testvérei közül a holokauszt első áldozata. Még nyolcan követték!



URL: http://es.hu/index.php?view=doc;23477


NOVÁK IMRE
Magántanulók
A magyar közoktatás hatékonyságáról egyaránt olvashatunk elismerő, illetve bíráló véleményeket. (Más rendszerekkel együtt elemzi Mihályi Péter: A jóléti állam le- és átépítése , ÉS , 2009/11., márc. 13.) A tanulók tudásáról egymásnak ellentmondó állítások látnak napvilágot. Egyfelől ott állnak a nemzetközi versenyeken elért jó eredmények, másfelől a hétköznapi tapasztalatok alapján leszűrt megállapítások sorakoznak arról, hogy a gyerekek nehezen értik, amit olvasnak, még a jó tanulók is zavarba jönnek, ha életszerű helyzetben kell alkalmazniuk a tudásukat. A mindennapok tapasztalatai alapján a magyar közoktatással sok gondunk van, mert számtalan probléma nehezíti működését, és ezzel együtt nő a társadalmi elégedetlenség is az iskolával szemben. Következménye, hogy leértékelődött a nevelés funkciója, csökkent az intellektualitás értéke, és a szociálisan szétesett társadalmunk morálisan is fellazult.
Az ok-okozati összefüggésekkel leírható egyik akut probléma a tankötelezettség teljesítése, amely sok gyerek számára válik nehéz feladattá, hiszen nálunk még mindig elsődlegesen a fegyelemre alapoz az oktatás és a nevelés. Még mindig a porosz és szovjet iskolamodellek bújnak meg közoktatásunk rekeszeiben, és a személyiség fejlesztése háttérbe szorul. A megismerő kompetenciákat előtérbe helyező módszerek konfliktusok forrásai lehetnek, sőt még az iskolai erőszak forrásaivá is válhatnak, ha csak azt nézi az iskola, mit nem tud a diák.
A tankötelezettség nálunk kétféle módon teljesíthető: rendszeres iskolába járással vagy magántanulóként, felmentve a napi megjelenés előírása alól. Ez utóbbi esetben akadnak orvosi papírral felmentett diákok, de a többség - a szülői kérésre, tanári javaslatra, támogatással, igazgatói engedéllyel - lesz magánzó.
Van olyan csoportjuk a magántanulóknak, akiknek az iskolán kívüli elfoglaltságuk nem teszi lehetővé a napi bejárást. Külszolgálaton lévő diplomata gyerekek vagy külföldön dolgozó szülők gyermekei évtizedek óta csak vizsgázni jönnek haza, de gyermekszínészek, élsportolók is gyakran választják ezt a tanulási formát, mert egész egyszerűen nem érnek rá az iskolában tölteni az idejüket, az iskolapad helyett várja őket a színpad, a kamera a filmstúdióban vagy az edzőterem. Ők azok közé tartoznak, akik sikerrel veszik az akadályokat, közoktatásunk jelesei lesznek, főleg akkor, ha idegenben még látogatják is a helyi iskolát.
A szülői kérésre és iskolai konfliktus miatt magántanulóvá váló diák nehéz helyzetben van, és egy közösségért felelősséget vállaló oktatásszervezésnek ezzel törődnie kell. A magántanuló vizsgákat tesz, amelyekre túlnyomórészt önmaga készül fel, leszámítva azt a néhány órát, amit bent tölt az iskolában. A tanév nagy részében kimarad a tanári magyarázat, az értelmezés, az érdeklődés felkeltése, a motiváció. Helyette gyakrabban hallják az utcai közbeszéd alantas stílusát, hiszen nem ülhetnek naphosszat a sötét szobában, meg levegőzni is kell, meg valami érdekesnek is kell történnie az emberrel. Van tehát a közoktatásban egy csoport, amelyik mentesül az iskolai, közösségi regula alól, és csak vizsgázik (ha vizsgázik!) a tanév végén. Ők így jutnak iskolai tudáshoz, papírhoz.
Tudjuk, hogy az iskolai oktatás sok országban küzd válsággal. Van, ahol az a tapasztalat, hogy az állami iskolák többségéből félanalfabétán kerülnek ki a diákok, máshol az osztályzatok megvásárolhatóságának problémája bonyolítja a helyzetet, de ez ne jelentse azt, hogy mindenütt vannak hibák, így tehát törődjünk bele, ez nálunk egy megoldatlan probléma, és különben is, minek kell 18 éves korig iskolába járniuk a gyerekeknek? Ez utóbbi gondolkodás nem fogadható el, mert további súlyos konfliktusokat, társadalmi feszültségeket szül.
A magántanulók kevésbé szerencsés társasága általában a rendbontásban tűnt ki az iskolában, ezért örömmel vették a tanárok, ha a szülő belátta: jobb, ha a gyerek nem jár be naponta. (Amúgy a pedagógusok gyakran ajánlgatják is ezt a lehetőséget egy-egy konfliktus esetében.) Tehát magántanuló lesz a gyerek, ha állandó konfliktusban él társaival, tanáraival, és többet tölt az igazgatói iroda előtt, mint a tanteremben. A mindennapos civakodások, verekedések, szócsaták, valamint a tanárokkal való folyamatos összeütközések, esetleg sértések, testi bántalmazások vezethetnek oda, hogy inkább a rendszeres iskolába járás elhagyását ajánlják a diáknak, így nem kell rajta számon kérni, miért nem írt leckét, miért nem figyelt, miért nem hozott tollat, füzetet, miért nincs tornafelszerelése, és ráadásul még rosszul is tanul, az órán nem marad csendben, nem lehet tőle tanítani, botrányai botrányt követnek. A tanár akkor boldog, ha nincs ott, nyugodtan dől hátra a tanáriban óra után, mert a hatodik B-ben végre lehetett órát tartani, hisz nem zavarta őt az az átkozott kölyök az „óra leadásában", hiszen már rég elhidegültek egymástól. Látszatbéke születik ilyenkor, mert a most még kívül tartott gyerek egy másik helyen felbukkan a társadalomban, és ott majd hiányzik a viselkedéséből, tudásából az, amit itt nem tanult meg.
Magántanuló lesz még az is, aki sokat hiányzik, általában igazolatlanul, és fegyelmi büntetés előtt áll a viselkedése miatt. Számtalan gyerek kerül így várakozó helyzetbe, mert valamilyen erőszakos tevékenység miatt eljárás folyik ellene.
A magántanulói státus előnye, hogy csökkenti az osztályban a napi civakodások számát. A szülő is elégedett lesz átmenetileg, mert már unja, hogy állandóan behívatják az iskolába, és hallgatnia kell, milyen rossz és fegyelmezetlen a csemetéje. Nem kell esténként aláírnia az intőket, a figyelmeztetéseket, a rossz jegyeket. Nyugodtabb lehet a családi élet, persze csak akkor, ha a gyerek napközben nem ténfereg az utcán, nem csavarog, nem keveredik rossz társaságba és nem züllik el. Kevés olyan magántanulóról tudok, mint amilyen a neves történész, a Nyilvánosság Klub kutatója mondhatja magát, hogy a középiskolából való kitiltás jót tett neki, mert reggeltől estig könyvtárban ült, és többet tanult ott, mintha bent tölti az idejét az iskolában.
Mi a baj a magántanulással?
Mindenki tudja, hogy információs, tudásbéli és kulturális tőkével lehet gazdagodni, és ez számukra kevéssé válik elérhetővé, ha nem töltik idejüket olyan helyen, ahol a fentieket tanítják. A magántanulók helyzete jogilag rendezett, de a tudás-elsajátítás szempontjából rendezetlen, esetleges. Ők azok, akik nehezen viselik a mechanikus emlékezetre építő oktatást, és hamar kiderül, hogy jobb, ha nem is gyötrik őket ezzel, mert csak a környezetet is rosszra csábítják.
A magántanulói státus a közoktatás mélypontja, az elismert kudarc maga, a modern oktatásban élő ellentmondás. Tanuló is a gyerek meg nem is. Háttérbe szorul a nevelési tevékenység, pedig tudjuk, hogy ez is fontos része a pedagógiánknak, nem csak az ismeretek átadása lényeges. Mai világunkban sokféle kultúrát kell megismernünk, és meg kell tanulnunk alkalmazkodnunk hozzájuk. Itt a napi iskolába járás alól felmentett gyerek hátrányba kerül, amit talán soha nem hoz majd be az életben, tehát kevésbé lesz kulturált, szocializált. Lelassul, vagy eltorzul a személyiség társadalmivá válása. Nem tanulja meg, hogy az egyik ember értéke csak a másik ember vonatkozásában jelentkezik, ennek gyakorlására alig akad módjuk.
Ez a tanulási forma erősíti az esélyegyenlőtlenséget. A fenntartóknak, az iskoláknak sajátos programot kellene kidolgozniuk - akár közösen is - a magántanulókkal való foglalkozásra. Szerepet kaphatnának ebben a tevékenységben a gyermekjóléti, közművelődési intézmények, a civil szervezetek és mindenki, aki szívén viseli a társadalmi egyenlőtlenség csökkentését. Változtatni kell a mai gyakorlaton, nem bazírozhatunk arra, hogy segít az isteni gondviselés, ezzel már amúgy is többször megjártuk, amikor számítottunk rá.



URL: http://es.hu/-laci;szeplotelen;2014-01-29.html


SZEPLŐTELEN
fogadtatás
1944. március 19-én lelkesedéssel fogadták „az ország nemzeti függetlensége elvesztését” a fél szemükkel már az elrabolható zsidóvagyonra sandító „igaz” magyarok. Az első, kifejezetten magyar gyártmányú zsidótörvény ekkor immár közel 25 éves volt: akkortájt keletkezett, amikor Adolf Hitler még éppen csak belépett az alig 100 tagú Német Munkáspártba; a fogadtatás tehát érthető.
Kérdés, hogy a magyar zsidóság mai, tanácstalan elöljáróit mi motiválja, amikor alázatosan – szinte kalaplevéve „ugyan nem értenek egyet, de még” – nem tartják indokoltnak a tiltakozást a 70 év előtti gyalázat sunyi, Szabadság téri mementója ellen.
Tanácsra van szükségük? Egy Zsidó Tanácsra?
-laci



URL: http://es.hu/;fiuk_a_banyaban_8211;_folytatas;2014-01-28.html


Fiúk a bányában – folytatás
Az Élet és Irodalom 1999. augusztus 20-ai számában a Fiúk a bányában - az Orbán család vállalkozásai címmel megjelent írás a Fidesz-Magyar Polgári Pártra vonatkozóan több valótlan állítást tartalmaz, a Fidesz-Magyar Polgári Pártot hamis színben tünteti fel, és ezzel sérti személyiségi jogait.
A cikkben szereplő valótlan tényállítások miatt a Ptk. 79. § /1/ bekezdése alapján a Fidesz-Magyar Polgári Párt nevében, mint a párt képviselője kérem, hogy az alábbi helyreigazítást szíveskedjenek közölni a Ptk. 79. § /2/ bekezdésében foglaltak szerint
"Helyreigazítás
Valótlan cikkünk minden olyan állítása, miszerint a Fidesz-nek több vállalkozása, illetve több cége volt, tekintettel arra, hogy a Fidesz-nek csak egy vállalkozása volt, a FICO Kft.
Mivel a pártnak nincs és nem is volt "több vállalkozása" ezért valótlan az az állításunk, hogy a pártnak érdeke fűződött ahhoz, hogy több vállalkozása szerepet vállaljon a pártelnök családjának privatizációs tranzakcióiban (3. oldal II. hasáb 2. bekezdés).
Nem felel meg a valóságnak az a cikkbeli állításunk sem, miszerint a Századvég illetve a Centum Kft. a Fidesz vállalkozása, tekintettel arra, hogy a Fidesz-nek sem a Századvég sem a Centum Kft. nem volt vállalkozása (3. oldal III. hasáb 1. bekezdés).
Valótlanul közöltük, hogy vannak Fidesz cégek, mivel a valóság ezzel szemben az, hogy nincsenek és nem is voltak Fidesz cégek, ezért nem is "bábáskodtak" a Dolomit Kft. körül, ezért ez nem alapozta meg az Orbán család további gazdasági terjeszkedését.
Valótlanul állítottuk, hogy voltak olyan vállalkozások, amelyek pénzt gyűjtöttek a Fidesz számára, így valótlan az is, hogy a Quality Invest Rt. meghatározó szerepet játszott a Fidesz életében és pénzt gyűjtött a számára (4. oldal V. hasáb utolsó bek.)."
Budapest, 1999. szeptember 14.
pártigazgató
Fidesz-Magyar Polgári Párt
Az Orbán bányák ügyében fogalmazott helyreigazítási kérelmek egyre kínosabb helyzetbe hozzák a szerkesztőséget. Valahány alkalommal ilyen érkezik, az vagy nem a lap állítását cáfolja (hanem egy másik lap közlésével kapcsolatos), nem a lényeget érinti, vagy mint föntebb olvasható, részint megint nem elsősorban a cikk (Ószabó-Vajda: Fiúk a bányában, ÉS augusztus 20.) állításaira vonatkozik, vagy ha igen, rendszerint arra kényszerít, hogy az alapcikk szövegéhez képest még részletesebben bizonyítsuk állításainkat, és részben pedig - mint majd később -, fölemlítsük a Fidesz vezetőinek saját, alig két évvel ezelőtti szóhasználatát, amit akkor maguk bizonyító erejűnek ítéltek. Előbb azonban a cégekről.
FICO Kft.
Törzstőke: 1 millió forint 1990.06.26.-1993.01.05 150 millió 1993.01.05- Ügyvezetők: Herter Róbert 1990.09.17-1992.04.16; Bencze György 1992.04.16-1993.05.20; Dr. Simicska Lajos 1993.05.20-1996.07.01; Horváth László 1996.07.01-1998.10.01; Tóth Marianna 1998.10.01- Felügyelő-bizottság: Bayer Zsolt 1993.01.05-1993.08.25; Fertő Imre 1993.01.05-1993.08. 25; Spéder Zoltán 1993.01.05-1993.08.25 Tagok (tulajdonosok): Fiatal Demokraták Szövetsége 1990.06.26-1998.05.18; MAHIR Magyar Hirdető Rt. 1998. 05.18 -
QUALITY INVEST Rt.
Jegyzett tőke: 102 millió forint 1992.04.02-1997.05.08 Igazgatósági tagok: Varga Tamás 1992.04.02-1993.05.26; Dr. Simicska Lajos 1992.04.02-1992.10.16; Kövér Szilárd 1992.04.02-1997.05.08; Újvárosi Lajos igazgató 1992.10.16-1997.05.08; Grácsmann Tibor igazgató 1993.05.26-1997.05.08 Felügyelő-bizottsági tagok: Such György 1992. 04.02-1993.07.15; Haszonicsné dr. Ádám Mária 1992.04.02-1993.07.15; Kollár K. Attila 1992.04.02 -1997.05.08; Shclecht Csaba 1993.07.15-1997.05.08; Bakos István 1993.07.15-1997.05.08 Tulajdonosok (részvényesek): Varga Tamás 1992.04.14-1994.02.01; Dr. Simicska Lajos 1992.04.14-1995.02.15; Kövér Szilárd 1992.04.14-1995.02.15; Quality Profit Kft. 1994.02.01-1997.05.08; Farkas és társa Kft. 1994.02.01-1995.02.15; Autó Classic Kft. 1994.02.01-1995.02.15; Schlecht Csaba 1995.02.15-1997.05.08 A Cégbíróság a vállalkozást 1997.05.08-án hivatalból törölte.
CENTUM (SZÁZADVÉG) Kft.
Törzstőke: 1,08 millió forint 1989.02.25-1998.09.14 Ügyvezetők: Gyurgyák János 1989.02.25-1991.05.03; Dr. Kövér János 1989.02.25-1991.05.03; Kövér Szilárd 1989.02.25-1991.05.03; 1992.02.01- 1998.09.14; Dr. Orbán Viktor 1989.02.25.-1991.05.03; Varga Tamás 1989.02.25-1992.02.01 Tagok (tulajdonosok): Dr. Gyekiczki András 1989.02.25-1993.03.01; Gyurgyák János 1989.02.25-1993.08.04; Dr. Kövér László 1989.02.25-1991.07.05; Kövér Szilárd 1989.02.25-1998.09.14; Dr. Máté János 1989.02.25-1991.07.05; Dr. Orbán Viktor 1989.02.25-1991.07.05; Varga Tamás 1989.02.25- 1991.03.01; Dr. Wéber Attila 1989.02.25-1991.07.05; Dr. Stumpf István 1989.02.25-1998.09.14; Dr. Simicska Lajos 1993.03.01-1998.09.14; Schlecht Csaba 1993.03.01-1998.09.14 A Cégbíróság a vállalkozást 1998.09.14-én hivatalból törölte.
DOLOMIT Kft.
Törzstőke: 25 millió forint Ügyvezető: Orbán Győző 1992.04.01- Felügyelő-bizottsági tagok: Schlecht Csaba 1992.04.01-1993.09.10; Csider László 1992.04.01-1998.07.01; Török Zsuzsanna 1992.04.01-1998.07.01; Dr. Bíró Zsuzsanna 1993.09.10-1998.07.01 Tagok (tulajdonosok): Állami Vagyonügynökség 1992.04.01-1992.09.08; Karbonát Kft. 1992.08.25-1992.10.06; Szikla Bt. 1992.08.25-1992.10.16; Mézner Antal és társai 1992.09.08-; Fehér Sándor 1992.09.08-; Orbán Győző 1992.09.08-; Pluhár László 1992.09.08-; Schüller József 1992.09.08-; Quality Invest Rt. 1993.04.30-1993.08.01; Dolomit Kft. 1993.08.01-1994.05.27 Forrás: cégbíróságok
Ami pedig a Fidesz-közeliség, pártcégek, párt-érintettség fogalomkört illeti: a riportban gyakorlatilag azt a logikát és terminológiát alkalmaztuk, amit Deutsch Tamás, mint az úgynevezett Tocsik-bizottság elnöke követett: - többek között - 1997. február 11-én az Országgyűlésben - szó szerinti jegyzőkönyv:
"Párt, mint olyan nem létezik. A pártnak nincs keze, feje, lába, teste, a pártnak tagjai vannak, a pártnak politikusai vannak, amely politikusok és amely tagjai, amely személyek érintettek ebben az ügyben. Azt hiszem, nem az SZDSZ, mint olyan lépett be a koalícióba, hanem az SZDSZ különböző politikusai tagjai egy olyan kormánynak, ahol az MSZP-nek, mint pártnak bizonyos politikusai ugyancsak tagjai ennek a koalíciónak. Így tehát én azt gondolom, hogy ezt a szómágiát, amely a nem érintett kérdését illeti, szerintem jó lenne abbahagyni, legalábbis a vizsgálóbizottság működésének további szakaszában. Annál az egyszerű oknál fogva, mert a jogban ismert az a kifejezés, hogy a szavakat azoknak a köznapi értelmében kell használni. Azt gondolom, köznapi értelemben az a mondat, hogy a történtek minden kétséget kizáróan bizonyított tények ismeretében a Szabad Demokraták Szövetsége, mint olyan nem érintett az ügyben, a Magyar Szocialista Párt, mint olyan nem érintett az ügyben, ez a szavak köznapi értelmében valótlan állítás. (...) hogy valami, ami törvényes, az még nem azt jelenti, hogy rendjénvaló. Mert adott esetben én azt tökéletesen el tudom képzelni, hogy miért vizsgálná az ügyészség vagy miért vizsgálná a rendőrség, ha egyébként formális, civil jogi szabályoknak vagy adózási szabályoknak egy alapítvány eleget tesz. Ugyanakkor nem gondolom azt, hogy a vizsgálódásunk szempontjából nagyon fontos következtetés levonására alkalmas információk ne keletkezhetnének. Tehát azt gondolom, hogy a rendőrség és az ügyészség arra hivatott, hogy olyan állami szervek, amelyek bűnüldöző szervek. Ha nem történik bűncselekmény csak azért, mert egy olyan vizsgálat során, amely vizsgálat kapcsán az ottani magatartásoknak egy bizonyos része bűncselekmény, más magatartásokat, mert ezzel kapcsolatban vannak, nem fognak vizsgálni. Miért vizsgálnának? Ráadásul az ügyészségnek az a feladata, hogy azt értékelje, adott magatartás megvalósított-e bűncselekményt vagy nem valósított meg bűncselekményt. De azért, mert egy magatartás nem valósít meg bűncselekmény az nem hiszem, különösen nem egy vizsgálatban, amely egy korrupció gyanús ügyet takar. Elhiszem, hogy ezekről hosszú fejtegetéseket lehet mondani, de azt gondolom, hogy a modern demokráciákban a korrupció története nem mindenhol jogszerűtlen lépések története. De ez ugyebár megint nagyon messze vezető kérdés. Nagyon nehéz lenne azt állítani, hogy demokráciában kizárólag az a korrupt, ami bűncselekmény, mert ez nem igaz."
(Deutsch Tamás felszólalása az úgynevezett Tocsik-bizottságban 1997. február 11-én, szószerinti idézet a jegyzőkönyvből.)
1999 őszén a Fidesz-MPP és több vezetője A fiúk bányában című cikk megjelenését követően három sajtó-helyreigazítási pert indított az Élet és Irodalom ellen, ezek közül kettőt megnyert, egyet visszavont.
A több mint fél éven át tartó pereskedés során a Fidesz-MPP a bíróság előtt nem vitatta azt a tényt, hogy az ingyenes állami juttatásként pártszékház céljára kapott Tisztikaszinó eladásából származó pénz egy részével nem számolt el saját tagsága előtt.
Nem vitatták, hogy a bevétel jelentős hányada, 102 millió forint a Quality Invest Rt.-be került, melynek vezetői és tulajdonosai – Kövér Szilárd, Schlecht Csaba, Simicska Lajos, Varga Tamás – Fideszhez közeli emberek voltak, s nem vitatták azt a tényt sem, hogy ez a cég résztulajdont szerzett a Dolomit Kft. elnevezésű bányavállalkozásban, amelynek résztulajdonosa a miniszterelnök édesapja. E tranzakció időben a bányát üzemeltető cég privatizációjával esett egybe, ezt követően a Quality kiszállt a vállalkozásból. (A Fidesz valahai székhelyén bejegyzett céget később Kaya Ibrahim vásárolta meg.)



URL: http://es.hu/;itelet;2014-01-28.html


„Helyreigazítás:
Lapunk 1999. augusztus 20-i számában, a „Fiúk a bányában” című cikkben valótlanul híreszteltük, hogy a Fidesz jelenlegi vezetőinek anyagi jólétét a székházakból származó pénzek alapozták meg.”
Az Élet és Irodalom című hetilap nem kötelezhető helyreigazításra a Fiúk a bányában című írás azon mondata miatt, amelyért a Fidesz-frakció perelte – állapította meg jogerős ítéletében a Fővárosi Bíróság, az elsőfokú döntést megváltoztatva. A Fidesz a Legfelsőbb Bírósághoz fordul felülvizsgálati kérelemmel, mert a párt megalapozatlannak tartja az ítéletet.



URL: http://es.hu/;itelet;2005-05-29.html


A Fővárosi Bíróság a dr. Karas Monika ügyvéd által képviselt Szárhegy-dűlő-Sárazsadány-Tokajhegyalja Kereskedelmi és Szolgáltató Kft. felperesnek a dr. Csapó Annamária ügyvéd által képviselt Élet és Irodalom szerkesztősége alperes ellen sajtó-helyreigazítás iránt indított perében meghozta a következő ítéletet:
A bíróság a felperes keresetét elutasítja.
A bíróság kötelezi a felperest, hogy 15 napon belül fizessen meg az alperesnek 17 500 Ft forint perköltséget. A tárgyi illeték-feljegyzési jog folytán le nem rótt 21 000 forint illetéket a felperes köteles megfizetni a magyar államnak, külön felhívásra. Az ítélet ellen a kézbesítéstől számított 15 napon belül van helye fellebbezésnek, melyet ennél a bíróságnál kell három példányban előterjeszteni. A fellebbezési határidő lejárta előtt a peres felek kérhetik, hogy a fellebbezést a másodfokú bíróság tárgyaláson kívül bírálja el.
Ha a fellebbezés csak a perköltség nagyságára vagy viselésére, a teljesítési határidőre vagy az állam által előlegezett költség viselésére vonatkozik, illetőleg ha a fellebbezés csak az ítélet indoklása ellen irányul, bármelyik fél kérheti, hogy a fellebbezést a másodfokú bíróság tárgyaláson bírálja el.
A felperesi gazdasági társaság 1997-ben jött létre. A társaság tagjai 2000-2001-ben dr. Szász I. Attila, dr. Duda Attila, dr. Kékessy Dezső, dr. Lévai Anikó és Madarász László voltak. Dr. Duda Attila 2001 augusztusában kivált a gazdasági társaságból, üzletrészét értékesítette. A gazdasági társaság tagjai egymással baráti kapcsolatot ápoltak, a családtagok részvételével kötetlen összejöveteleket is tartottak, amelyeken alkalmanként szóba kerültek a közös gazdasági vállalkozás működésének egyes kérdései.
Az alperes által szerkesztett Élet és Irodalom (továbbiakban: ÉS) című hetilap 2005 tavaszán cikksorozatot jelentetett meg Tokaji borcsaták főcímmel, amely a tokaj-hegyaljai szőlő- és borgazdálkodás egyes kérdéseivel foglalkozott. Ebben a sorozatban jelent meg a lap 2005. március 11-i számának 3. és 10. oldalán a Tokaji borcsaták II. című írás, amelynek szerzője Rajnai Attila volt. (A Tokaji borcsaták című sorozat első cikke még 2003 novemberében jelent meg a lapban.) A cikk a név szerint megnevezett felperesi céget "Orbán Viktor családi érdekeltségébe tartozónak" nevezi. A cikk több idézetet jelenít meg három olyan dokumentumból, amelyek másolatát Mayer Aranka, dr. Szász I. Attila volt házastársa juttatott el az alperesi hetilaphoz. A cikkben az szerepel, hogy ezek a dokumentumok a felperes 2000. szeptember 6-án, 2001. június 4-én, illetve 2001. december 2-án tartott taggyűléseinek jegyzőkönyvei. A cikk a dokumentumok alapján, azokra való hivatkozással közöl a felperesi kft. tagjainak, illetve a 2000. szeptember 6-i, illetve 2001. június 4-i esemény vonatkozásában Orbán Viktornak (Lévai Anikó házastársának) tulajdonított nyilatkozatot. A laphoz került dokumentumokból származó idézetek a felperesi gazdasági társaság gazdálkodására, gazdasági helyzetére, illetve terveire vonatkoztak.
A felperes részéről úgy ítélték meg, hogy a cikk valótlanul állította azt, hogy az írásban jelzett három időpontban a felperes taggyűlést tartott volna, ezért a felperes ügyvezetője 2005. április 7-én helyreigazítási kérelemmel fordult az alpereshez, amelyhez a kérelem április 8-án érkezett meg. A kérelem szövegét az alperesi lap megjelentette ugyan, de a szerkesztőség jelezte, hogy azt nem a kérelem teljesítéseként teszik, illetve külön jelezték a felperes felé azt 2005. április 15-én írásban, hogy a kérelmet nem teljesítik. A felperes ezt követően jogi képviselője útján keresetet nyújtott be a bírósághoz, amelyhez a kereset 2005. április 28-án érkezett meg.
A felperes olyan tartalmú helyreigazítás közlésére kérte kötelezni az alperest, amelyből kitűnik, hogy a felperesi gazdasági társaság 2000. szeptember 6-án, 2001. június 4-én, illetve 2001. december 2-án nem tartott közgyűlést (illetve ennek ellenkezőjét a cikk valótlanul állította), így ilyen taggyűlésekről jegyzőkönyv sem készülhetett. A felperes vitatta az alperes által csatolt iratmásolatok valódiságát, és előadta azt is, hogy azokból így is megállapítható, hogy a leírtak nem feleltethetőek meg egy kft. taggyűléseivel szemben a gazdasági társaságokról szóló 1997. évi CXLIV. törvény (továbbiakban: Gt.) által támasztott pontos követelményeknek.
Az alperes a kereset teljes elutasítását kérte. Elsődlegesen vitatta, hogy a felperes a kifogásolt kitételek vonatkozásában kereshetőségi joggal rendelkezne, álláspontja szerint a pert nem azok kezdeményezték, akikre nézve a cikk érdemi megállapításokat tartalmaz. Az alperes álláspontja szerint a felperes a cikk egésze szempontjából lényegtelen mellékkörülmény vonatkozásában kérte a helyreigazítást. Előadta azt is, hogy valós dokumentumokból idéztek, a jegyzőkönyvek olyan eseményekről készültek, amelyeket a résztvevők maguk is a kft. taggyűléseiként kezeltek, ott a cég ügyeiről tárgyaltak, sőt esetenként döntéseket is hoztak. Az alperes előadta azt is, hogy a Gt. pontosan rendezi azt a kérdést, hogy az esetlegesen formailag hibás taggyűléseken hozott határozatok miképpen hatályosulhatnak.
A bíróság a felperes keresetét nem találta alaposnak.
A felperes a helyreigazítási kérelmét, illetve keresetét a törvényes határidőben terjesztette elő, ezért azzal a bíróság érdemben foglalkozott. A Ptk. 79. § (1) bek. értelmében ha valakiről napilap, hetilap (időszaki lap), rádió, televízió vagy filmhíradó valótlan tényt közöl, híresztel vagy való tényt hamis színben tüntet fel - a törvényben biztosított egyéb igényeken kívül -, követelheti olyan közlemény közzétételét, amelyből kitűnik, hogy a közlemény mely tényállítása valótlan, mely tényeket tüntet fel hamis színben, illetőleg melyek a való tények.
Az alperes jogi álláspontjára figyelemmel a bíróságnak először a felperes kereshetőségi jogának kérdésével kellett foglalkoznia. A sajtó-helyreigazítás jogintézménye a személyiségi jogi jogvédelem egyik eszköze. A Ptk. 75. § (1) bek. értelmében a személyhez fűződő jogokat mindenki köteles tiszteletben tartani, ezen jogok a törvény védelme alatt állnak. A (2) bek. szerint a személyhez fűződő jogok védelmére vonatkozó szabályokat a jogi személyekre is alkalmazni kell, kivéve, ha a védelem - jellegénél fogva - csak a magánszemélyeket illeti meg. A Ptk. 85. § (1) bek. értelmében a személyhez fűződő jogokat csak személyesen lehet érvényesíteni. Ezt az alapelvet a sajtó-helyreigazítási eljárásra nézve a Legfelsőbb Bíróság PK. 13. számú állásfoglalása úgy konkretizálja, hogy a sajtó-helyreigazítást az kérhet, akinek személyére a sajtóközlemény - nevének megjelölésével vagy egyéb módon - utal, vagy akinek személye a sajtóközlemény tartalmából felismerhető. A bírói gyakorlat következetes abban, hogy lehetséges "többes" érintettség, azaz egy-egy kitétel, sőt kifejezés megjelenítése kapcsán akár többen is érintettnek minősülhetnek. A bíróság szerint jelen esetben a felperes közvetlen érintettsége (kereshetőségi joga) egyértelműen fennáll, annál is inkább, mert a Gt. 150. § (1) bek. értelmében a taggyűlés a társaság legfőbb szerve, ezért a felperesi társaság ezzel kapcsolatban a bíróság szerint jogosult volt helyreigazítási keresetet indítani. A bíróság nem értett egyet azzal az alperesi érveléssel, hogy a keresetindítás előfeltétele lenne az, hogy a kifogásolt kitételnek egyben az érintett személy jó hírnevét is sértenie lenne szükséges. A bíróság szerint a Ptk. 79. § (1) bek. idézett rendelkezése ilyen követelményt egyáltalán nem támaszt. A bíróság álláspontja szerint sajtó-helyreigazítás esetében a jogsértést (jogsérelmet) maga a valótlan tényállítás jelenti.
A polgári peres eljárás egyik fontos alapelve a kereseti kérelemhez kötöttség elve. Ez azt jelenti, hogy a bíróságnak a felperes által perbe vitt kereseti kérelemről kell döntenie, ezért értelemszerűen nem foglalkozhat a bíróság azzal a kérdéssel, hogy a cikkben érintett más személyek vagy szervezetek miért döntöttek úgy, hogy a cikk kapcsán a személyiségi jogi jogvédelem ezen eszközével (sajtó-helyreigazítás) nem kívántak élni. A bíróság ilyen kérelmét (kereshetőségi jog hiánya okán) nem találta alaposnak, a keresetet továbbra is érdemben vizsgálta.
Az alkotmány 2. § (1) bek. értelmében a Magyar Köztársaság független, demokratikus jogállam. Az 59. § (1) bek. szerint a Magyar Köztársaságban mindenkit megillet a jó hírnévhez, a magánlakás sértetlenségéhez, valamint a magántitok és a személyes adatok védelméhez való jog. A 61. § (1) bek. értelmében a Magyar Köztársaságban mindenkinek joga van a szabad véleménynyilvánításra, továbbá arra, hogy a közérdekű adatokat megismerje, illetőleg terjessze. A (2) bek. szerint a Magyar Köztársaság elismeri és védi a sajtó szabadságát. Az 1993. évi XXXI. törvénnyel kihirdetett Európai Emberi Jogi Egyezmény 10. cikke kimondja, hogy mindenkinek joga van a szabad véleménynyilvánításhoz. E jog magában foglalja a véleményalkotás szabadságát és az információk, eszmék megismerésének és közlésének szabadságát országhatárokra tekintet nélkül és anélkül, hogy ebbe hatósági szerv beavatkozhasson. E kötelezettségekkel és felelősséggel együtt járó szabadságok gyakorlása a törvényben meghatározott olyan alakszerűségeknek, feltételeknek, korlátozásoknak és szankcióknak vethető alá, amelyek szükséges intézkedéseknek minősülnek egy demokratikus társadalomban a nemzetbiztonság, a területi sértetlenség, a közbiztonság, a zavargás vagy bűnözés megelőzése, a közegészség vagy az erkölcsök védelme, mások jó hírneve vagy jogai védelme, a bizalmas értesülés közlésének megakadályozása vagy a bíróságok tekintélyének és pártatlanságának fenntartása céljából.
A sajtóról szóló 1986. évi II. törvény 2. § (1) bekezdése értelmében a Magyar Köztársaságban mindenkinek joga van arra, hogy tájékoztatást kapjon szűkebb környezetét, hazáját, a világot érintő kérdésekben. A sajtó feladata - a hírközlés más eszközeivel összhangban - a hiteles, pontos és gyors tájékoztatásról való gondoskodás. A (3) bekezdés szerint a sajtó segítse elő a társadalmi jelenségek közötti összefüggések megértését. A 3. § (1) bek. úgy rendelkezik, hogy a sajtószabadság gyakorlása nem valósíthat meg bűncselekményt vagy bűncselekmény elkövetésére való felhívást, nem sértheti a közerkölcsöt, valamint nem járhat mások személyéhez fűződő jogainak sérelmével.
Az Alkotmánybíróság (AB) több esetben foglalkozott a szabad véleménynyilvánításhoz való jog tartalmával, terjedelmével, jogi korlátaival és védelmével egyaránt. A 30/1992 AB számú határozat indoklása szerint a szabad véleménynyilvánításhoz való jog olyan kiemelkedő fontosságú alkotmányos alapjog, amely csak kivételesen indokolt esetben korlátozható. A 36/1994 AB számú határozat indoklása azt tartalmazza, hogy az alkotmány nem tesz kifejezett különbséget a véleménynyilvánítási szabadság megfogalmazásánál tényközlés és értékítélet között. Ezen szabadság alapvető célja annak a lehetőségnek a biztosítása, hogy az egyén mások véleményét formálja, meggyőzzön másokat saját álláspontjáról. A véleménynyilvánítás szabadsága ezért általában mindenféle közlés szabadságát magában foglalja, mégpedig függetlenül a közlés módjától és értékétől, erkölcsi minőségétől és többnyire valóságtartalmától is. Önmagában valamely tény közlése is véleménynek minősülhet, hiszen magának a közlésnek a körülményei is tükrözhetnek véleményt, azaz a véleménynyilvánítás alkotmányos alapjoga nem korlátozódik csupán az értékítéletekre. Az Alkotmánybíróság ugyanakkor indokoltnak találta különbséget tenni a véleménynyilvánítási szabadság határainak megvonásánál az értékítélet és a tényközlés között. Az értékítéletre, az egyén személyes véleményére a véleménynyilvánítási szabadság minden esetben kiterjed, függetlenül attól, hogy az értékes vagy értéktelen, igaz vagy hamis, érzelmen vagy észérveken alapul. A szintén alkotmányos oltalom alatt álló emberi méltóság, becsület, jó hírnév azonban az értékítéletben megnyilvánuló véleménynyilvánítási szabadság külső korlátja lehet. A véleménynyilvánítási szabadság nem ilyen feltétlen a tényállítások tekintetében. Az Alkotmánybíróság álláspontja szerint a véleménynyilvánítás szabadsága csak a bírálat, jellemzés, nézet és kritika szabadságát foglalja magában, de az alkotmányos védelem nem vonatkozhat a tények meghamisítására. Ezen túlmenően a szabad véleménynyilvánítás olyan alkotmányos alapjog, amely csak felelősséggel gyakorolható, és a valótlan tények közlésének elkerülése érdekében bizonyos kötelezettségekkel jár a közvélemény gyakorlásában részt vevő személyek esetében. Az állandó bírói gyakorlat az újságírókat egyértelműen ebbe a személyi körbe sorolja be.
A helyreigazítási igény tartalmi vizsgálatának legfőbb szempontjait a Legfelsőbb Bíróság PK. 12. számú állásfoglalása tartalmazza. Ennek I. pontja azt tartalmazza, hogy olyan sajátos személyiségvédelmi eszközről van szó, amely közvetve egyéb érdekek védelmére is szolgálhat. Érvényesítésére azonban csak a jogszabály által meghatározott körben és a jogintézmény társadalmi rendeltetésének megfelelően kerülhet sor. A rendelkezéshez fűzött indoklás leszögezi azt, hogy a helyreigazítási kötelezettség független a sajtószerv vétkességétől. Azt is tartalmazza az indoklás, hogy a helyreigazítás jogintézménye valóságos (tehát: érdemi) sérelem reparálására szolgálhat. A II. pont értelmében a sajtó-helyreigazítás iránti igény elbírálásánál a sajtóközleményt a maga egészében kell vizsgálni. A kifogásolt közléseket, kifejezéseket nem formális megjelenésük, hanem valóságos tartalmuk szerint kell figyelembe venni. A sajtóközlemény egymással összetartozó részeit összefüggésükben kell értékelni, és az értékelésnél tekintettel kell lenni a társadalmilag kialakult közfelfogásra is. A helyreigazítást kérő személyének megítélése szempontjából közömbös részletek, pontatlanságok, lényegtelen tévedések nem adnak alapot helyreigazításra. Az indoklás kiemeli azt, hogy ha a közlemény a maga egészében és összefüggéseiben megfelel a valóságnak, ez esetben egyes - az egészhez képest lényegtelen - részlet nem szolgálhat alapul helyreigazításra. A közvélemény tájékoztatása szempontjából nem jelentős, a helyreigazítást kérő személyének megítélése szempontjából pedig közömbös részletek, pontatlanságok, lényegtelen tévedések ugyanis nem értékelhetőek a közlemény egyéb részeitől függetlenül, mert ez felel meg a jogintézmény rendeltetésének. A Legfelsőbb Bíróság állásfoglalása szerint nem vezetne helyes eredményre a tényállítások összefüggő láncolatának feldarabolása, és minden egyes láncszemnek az összefüggésükre tekintet nélküli mechanikus vizsgálata. A III. pont azt tartalmazza, hogy véleménynyilvánítás, értékelés, bírálat, valamint a társadalmi, gazdasági, politikai, tudományos és művészeti vita önmagában nem lehet helyreigazítás alapja.
A bizonyítási teher általános szabálya a Pp. 164. § (1) bek. értelmében az, hogy a per eldöntéséhez szükséges tényeket általában annak a félnek kell bizonyítania, akinek érdekében áll, hogy azokat a bíróság valónak fogadja el. A sajtó-helyreigazításra nézve ezt a PK. 14. számú állásfoglalás úgy konkretizálja, hogy a sajtóközlemény vitatott tényállításának valóságát a sajtószerv köteles bizonyítani. Általában az olyan tényállítások valóságát is a sajtószerv köteles bizonyítani, amely híven közli más személyek tényállítását, vagy átveszi más szerv (sajtószerv) közleményét. A bizonyítékok mérlegelésének általános szempontjai a sajtó-helyreigazítási eljárásban is érvényesülnek. A Pp. 3. § (5) bek. szerint ha a törvény másként nem rendelkezik, a bíróság a polgári perben alakszerű bizonyítási szabályokhoz, a bizonyítás meghatározott módjához vagy meghatározott bizonyítási eszközök alkalmazásához nincs kötve, szabadon felhasználhatja a felek előadásait, valamint felhasználhat minden egyéb bizonyítékot, amely a tényállás felderítésére alkalmas. E rendelkezések nem érintik a törvényes vélelmeket, ideértve azokat a jogszabályokat is, amelyek szerint valamely körülményt az ellenkező bizonyításáig valónak kell tekinteni. A Pp. 206. § (1) bek. értelmében a bíróság a tényállást a felek előadásának és a bizonyítási eljárás során felmerült bizonyítékoknak egybevetése alapján állapítja meg, a bizonyítékokat a maguk öszszességében értékeli, és meggyőződése szerint bírálja el.
A bíróság mindezen általános szempontok alapján végezte el a konkrét vizsgálatot.
A felperes előadta, hogy a konkrét esetben az egyetlen vizsgálandó kérdés a keresetnek megfelelően az, hogy a cikkben megjelölt időpont[ok] közül 2000. szeptember 6-án, 2001. június 4-én, illetve 2001. december 2-án tartott-e a felperesi gazdasági társaság taggyűléseket vagy sem. A felperes előadta azt is, hogy a taggyűlésre, és arról készülő jegyzőkönyvre a Gt. viszonylag részletes szabályokat tartalmaz, ettől való eltérés, a szabályok be nem tartása esetén nem lehet érdemben taggyűlésről beszélni. A felperes álláspontja szerint az alperes csak akkor tudta volna bizonyítani a vitatott állítások valóságtartalmát, ha azt igazolta volna kétséget kizáró módon, hogy a megjelölt időpontokban a jogszabályban foglaltaknak mindenben megfelelő taggyűlések zajlottak volna. A felperes álláspontja szerint az alperes által 5/A/1, 5/A/2, 5/A/3 alatt csatolt egyszerű iratmásolatok - amelyek valóságtartalmát önmagában is kétségbe vonta a felperes - ennek bizonyítására teljességgel alkalmatlanok. Külön jelezte, hogy az iratoknál teljességgel elmaradt a jegyzőkönyv Gt. által előírt hitelesítés, és éppen az alperes által 5/A/7/a-g alatt csatolt valós taggyűlési jegyzőkönyvmásolatok igazolják azt, hogy a felperes a tényleges gyakorlatban ismerte és alkalmazta a Gt. vonatkozó szabályait.
Az alperes ezzel szemben előadta, hogy az általa a kérdéses időpontok vonatkozásában felhasznált dokumentumok az eredeti dokumentumokról készített másolatok, ebben a vonatkozásban az alperes tanúbizonyítást ajánlott fel. Az alperes többszörösen utalt arra, hogy az üzleti élet mindennapjai, a gyors és rugalmas döntések szükségszerűsége nem minden esetben teszik lehetővé azt, hogy egy-egy taggyűlés mindig és mindenben megfeleljen a Gt. által támasztott valamenynyi követelménynek. Ennek kapcsán előadta, hogy maga a Gt. más rendelkezései adnak lehetőséget a hiányosságok kiküszöbölésére akár úgy is, hogy a "szabálytalan" taggyűlésen határozatok is fennmaradhatnak hatályukban akkor, ha azokat az érintettek közül a meghatározott határidőn belül senki sem támadja meg. Az alperes hivatkozott arra is, hogy a birtokukba jutott dokumentumok szerint a perben vitatott napokon a felperesi kft. tagjai vagy azok családtagjai voltak jelen, a kft. ügyeiről tárgyaltak, esetenként még döntéseket is hoztak, amelyek egy része később teljesedésbe is ment. Az alperes utalt még arra, hogy a résztvevők a dokumentumok szerint maguk tekintették az érintett összejöveteleket társasági taggyűlésnek, az arról készült iratot pedig jegyzőkönyvnek. Az alperes utalt arra is, hogy olyan esetben, amikor a gazdasági társaság tagjai egymással egyben baráti kapcsolatban is állnak, nem életszerűtlen az, hogy bizonyos alakiságokat mellőztek.
A bíróság tanúként hallgatta meg az alperes által csatolt dokumentum-másolatok hitelessége és forrása tekintetében az alperes által a tárgyalásra előállított Mayer Aranka tanút. A felperes jelezte, hogy a tanú az álláspontja szerint nem tekinthető érdektelennek, mert a felperesi társaság egyik tagjával, volt házastársával, dr. Szász I. Attilával perben, haragban áll. A tanú a perek tényét nem vitatta, de a hamis tanúzás következményeire való figyelmeztetés ismeretében úgy nyilatkozott, hogy ez a körülmény nem befolyásolja abban, hogy a felperes vonatkozásában elfogulatlan vallomást tudjon tenni. A tanú előadta, hogy a csatolt iratmásolatok (5/A/1, 5/A/2, 5/A/3) eredetijét közvetlenül megtalálta férje iratai között, azokat ő maga másolta le, és juttatta el később az alperes szerkesztőséghez. Előadta, hogy volt férje és dr. Duda Attila ügyvédi irodájának munkatársaként hozzáférhet az iroda számítógépéhez, ahol a dokumentumok számítógépes változatát a fájlok között szintén megtalálta. A tanú előadta, hogy az egyik tag családjaként számos olyan családi jellegű összejövetelen volt személyesen jelen, amikor a felperesi gazdasági társaság tagjai, illetve néhány alkalommal dr. Lévai Anikó tag helyett házastársa, dr. Orbán Viktor elvonultak "taggyűlni". A tanú szerint azt is tudták, hogy azért vezette a jegyzőkönyvet dr. Duda Attila, mert a társaságból egyedül ő tudott gyorsírni. Elmondta azt is, hogy a 2001. december 2-i eseményre azért tud külön is visszaemlékezni, mert ő maga ekkor volt utoljára baráti-családi összejövetelen, illetve ő akkor tudta meg azt, hogy dr. Duda Attila már nem a kft. tagja, de szakértelme miatt felkérték "jegyzőnek". Megjegyezte, hogy ez az összejövetel akkor a miniszterelnöki rezidencián zajlott. A felperesi képviselő kérdésre a tanú úgy nyilatkozott, hogy magukon az üzleti megbeszéléseken ő közvetlenül nem volt jelen.
A bíróság szerint ugyan nem volt figyelmen kívül hagyható, hogy a tanú maga volt a cikk egyik informátora, de a bíróság az összes körülmény mérlegelésével arra a következtetésre jutott, hogy a tanú érdemi előadása a tárgyaláson nem kérdőjeleződött meg, a tanú előadásának kétségbe vonása, előadása tartalmának megkérdőjelezése iránt a felperes - vélhetően a per lényegére vonatkozó jogi álláspontjából következően is - bizonyítást nem ajánlott fel a bíróság szerint. A bíróság szerint ugyanis a felperes által a kft. tagjaitól csatolt azon írásos nyilatkozatok, amelyek szerint ők a perbeli időpontokban nem vettek részt taggyűléseken, érdemben nem érintették a tanú szavahihetőségét.
A bíróság ugyanis az összes körülmény mérlegelésével, a rendelkezésre álló adatok szerint az nem vált kétségessé, hogy a felperesi társaság tagjai alkalmanként - és a perbeli időpontokban is - összejöttek, és érdemben a társaság ügyeit tárgyalták. Az alperesi lapban a megbeszélések tartalmáról közöltek valóságtartalmát érdemben a bíróság tudomása szerint még nem vonták kétségbe. Ilyen körülmények között a bíróság szerint a felperes mint gazdasági társaság megítélése szempontjából közömbös kérdés az, hogy a megbeszélések, illetve az arról készült írásos feljegyzések mindenben megfeleltek-e a Gt. szabályainak. A bíróság mindezek alapján - visszautalva a PK. 12. számú állásfoglalás I. és II. pontjára - a felperes keresetét elutasította.
A bíróság fontosnak tartja rögzíteni azt, hogy a bíróság jogalkalmazó szervezetként még érintőlegesen sem politizálhat, továbbá a perben nem szereplő személyek magatartásáról semmilyen módon nem foglalhat állást. A felperes tagjainak azon nyilatkozatairól, hogy a jelzett időpontban nem vettek részt, a bíróság nem állapította meg azt, hogy azok tartalma ne lenne valós. Az ugyanis megállapítható volt az 5/A/1, 5/A/2 és 5/A/3 jelű másolatok alapján, hogy azok nem felelnek meg a Gt. által támasztott követelményeknek, vagyis jogi értelemben a jelen bíróság nem állapította azt meg, hogy a kérdéses 3 alkalommal szabályos taggyűlés zajlott volna le (a résztvevők "taggyűlésen vettek volna részt"), de a jogi álláspontja az volt, hogy a korábban kifejtett okokból ennek a per eldöntése szempontjából nincs jelentősége.
A bíróság a pervesztes felperest kötelezte a perköltség viselésére a Pp. 78. § (1) bek. alapján. Az alperesi képviselő munkadíja a 32/2003. (VIII. 22.) IM. sz. rendelet alapján került megállapításra. A tárgyi illeték-feljegyzési jog folytán le nem rótt illeték viseléséről a 6/1986 (VI. 26.) IM. sz. rendelet 13. § (2) bek. alapján rendelkezett a bíróság.
Budapest, 2005. május 18.
Dr. Pataki Árpád s. k. Tanácselnök



URL: http://es.hu/_celebralta_nyerges_andras_;heti_textus;2014-01-29.html


„A lázas tőkehalmozásban nyilvánuló kapzsiság itt-ott a paroxizmusig növekedik a pénzzel üzérkedőkben, általában mindazon fajta egyénekben, akik előnyös politikai vagy társadalmi állásukat a könnyű és gyors meggazdagodásra használják föl a leglelkiismeretlenebbül. Ezek üzelme nem marad titok, a sajtó tudomására hozza az egész egész nagyközönségnek, a nehéz és becsületes, de hálátlan munkát végző és öldöklő nyomorral küzdő nagy tömegnek.” – Vajda János a Politikai Újdonságok ban, 1884. január 23-án.



URL: http://es.hu/_partinagy_;magyar_mesek;2014-01-29.html


Egyszer volt, hol nem volt, avvót, hogy a magyarok havas fődjin mán minden jól vót, ami aznap fehér vót, és semmise, ami nem. S hogy mellik millen vót, ki más monta vóna meg, mint I. Fülkefor, kü átlátott sötéten es, világoson es, mutyin es meg putyin es, ki megállétotta az üdőt, majd eggy sallerval elindétotta a heles erányba, kitörlötte belüle, mire nem vót őnemzeti szüksége, s belérakta, mi köllött a szolíd családi gyarapodáshó. No, egy szép téli délelőtt, miután a cöfmagyarok nyomására, preambulumba vétette, hogy a demokrácija igazi hazája Oroszország, nem a büdös kurva Ámerika, béöltözött s elindút a Szabadság terire, hogy a múltat végkép meghódétsa orcája veritásával. S akkor állott ott, modellt a vártán, fölemelt szárnyakval, szelid szemekvel. Közbe tekéntgetett ide-oda. Nízte, hogy a frissen főszentelt Baltamúzeum előtt a „szovjet” emlékmű hegyibe epp csavarozzák az ösmerős lovasszobrot terepszín palástban, pecabotval. Egyszőcsak halk ustorpattogást hallott. No, arrúl alébb, a Megszállott Magyar Csendőr szobra erányába Lúdas Rogán Matyi tartott sajtótájékosztatót, diszkréten, hogy ne zavarja az emlékezetpolitikai átépítést. Mán a Döbrögi bankárok ideje lejárt, mondotta, biggyedett szájokból kiveri a nép a marxi szivarcsutkát, s majd nízhetnek, mint az oskoláskönvbe, mibűl ű maga es tanút, mielőtt még eleve tudott vóna mindent. Avval odacsippentett a bankoknak, hadd ugrándjanak labancmód, ha teccik, egész Hegyeshalomig s tovább, hon a helyök lett légyen. Ez pont akkó vót, mikó, nem bírván belényugodni a felcsúti gondolatba, az Eggyesült Ántirezsista Világöszveesküvés levágott karja utósókat rúgtában esmég támadást indétott a magyarok kerála s csatót része, Magyarország ellen. De ám a Magyar Csapatok ellent állottak, kezökben a „Magyarsakkban Magyarmatt”, valamég a „Putyin Paksa Nem Eladó” táblával, hátokban megannyi Orbán-tévével, kük híves tárgyilagosságval mutatták bé, mikép menekülnek fére­vezettükben a vén brahamok, kitűntetésök es elhánják, amint lássák, hogy a nemzettest szárnyas szimbóluma végre fölemeli az ezeréves maszületett fejit. Föl tíz méterre, de ha köll, százra, ezerre, s a maga magyar művészeti nyelvin meloccózza el a világnak: mátúl úgy vót, hogy Gábriel népe, ha mit cselekedett, ha mit nem, áldozat lessz a szövetséges náci sas markába, kinek ódalán sohse harcót, se Oroszország se mások ellen. Sőt, ez a sas (nyugotrú!) őtet a tuggyukkik végett titokba megszállotta, örök szuverenitását pár pisztolylövés ellenibe elrablotta, csupán Horthy Miklós kormánzó urunkat, annak idegenrendészetre ügön fogékony apparátusát, erőst antibiboldista hadseregit, s derék, humánus csendőrségit, hagyta a helyin, kük tették, amit tettek, körömszakattig vétték a zsidóságot ennen maguktól, amég csak bé nem vagonéroszták, s el nem vitték őköt.



URL: http://es.hu/agh_attila;a_magyar_hullamvasut;2014-01-29.html


A magyar hullámvasút
2014-ben Európa-szerte készülnek az értékelések a kelet-közép-európai országok tízéves uniós tagságáról. Ám a viharfelhők felettünk már az előző években gyülekeztek, mivel a demokrácia az egész régióban súlyosan sérült, és az euroszkepticizmus mindenütt előretört. De az is nyilvánvaló, hogy a legrosszabb helyzet a tízéves uniós tagság után Magyarországon van, mert hazánk éllovasból sereghajtóvá vált.



URL: http://es.hu/andrzej_stasiuk;ukrajna_a_majdanon;2014-01-29.html


Ukrajna a Majdanon
A forradalmárok katapultot építettek a Majdanon, azzal bombázták a rendőröket. Bár őrült lovasságként szoktuk elképzelni a kozákokat, rendszerint gyalogságként harcoltak. Az ostromhoz is nagyon értettek. Hulajgorodnak, azaz vándorló városnak nevezett ostromgépeket építettek, azzal rontottak a kapuknak és a falaknak. Most katapultokat építenek.



URL: http://es.hu/aczel_geza;az_ido;2014-01-29.html


Nem kell különösebb fizikai vagy filozófiai stúdiumokat kijárnunk azért, reménytelenül kísérteni a tér–idő-kon­ti­nuumot, netán a tér görbületét vagy a bolygórendszerek mögött gyanítható fekete lyukat, az ősrobbanások teo­ló­giai zavarokat is előidéző elméleteit, hogy az ismert közhelybe belebotoljunk: az idő bizony igencsak szub­jektív. Amit egy stopper araszolgató mutatója szenvtelenül döntetlenre hozna, az belül fényévnyire távolodhat.



URL: http://es.hu/arato_andras;leszallott_a_sas;2014-01-29.html


LESZÁLLOTT A SAS
Minden máshogy történt.
Magyarország nem volt a Harmadik Birodalom szövetségese, el sem fogadta volna Hitlertől a határok revízióját, nem üzent hadat sem a Szovjetuniónak, sem az Egyesült Államoknak, következésképpen nem vett részt a II. világháborúban. Így a 2. Magyar Hadsereg a Don-kanyart még turistaként sem látogatta meg. A munkaszolgálat szó nem létezik a magyar nyelvben, a deportálás is csak német jövevény. A zsidók egyenjogú állampolgárként éltek a (csonka) Magyarországban, miután semmilyen korlátozás alá nem estek, amiről 22 törvény és 267 rendelet gondoskodott, pontosabban ezek meg sem születtek. A magyar állam kifejezetten tisztelte és becsülte a vele szomszédos országok kultúráját és területi integritását, az ott élő népek egyenrangúságát, ha annyira talán nem is, mint az izraelitákét a határain belül. Amikor aztán a náci hadsereg hatalmas erőkkel lerohanta Magyarországot, akkor a kormányzó, ez a kiváló államférfiúi adottságokkal rendelkező ellentengernagy, azonnal lemondott, mert elvesztette az önrendelkezési jogát, majd megszervezte az ellenállást, és közel félmillió veszélyeztetett honfitársát csempészte ki az országból, Eichmann és hatalmas apparátusa nagy-nagy bosszúságára. Röviden összefoglalva ezt a tragikusan hősi pillanatot hivatott megörökíteni a tervek alapján művészi kvalitásait tekintve is kiemelkedő szobor, amelynek állítását hosszú társadalmi vita és Budapest lakosságának közmegegyezése előzte meg. Szimbólumrendszere egyszerre lokális és egyetemleges: a Magyarországot és a jóságot egyaránt jelképező arkangyalt kísérli meg elragadni a fenevad, amely látszólag egy német sasmadár, de valójában amerikai is, sarló is meg kalapács, kék zászló csillagokkal, minden, csak nem turul és különösen nem medve. A mű elősegíti a ma élő és az eljövendő nemzedékek önismereti fejlődését, segít minket bátran szembenézni a múltunkkal.



URL: http://es.hu/barna_imre;stop_time;2014-01-29.html


Stop time
(Szél) A sarkon tűnik fel vagy el, a Duna felől, a Duna felé. Elfelé megy inkább, siet, mert a szél a Duna felől fúj, hej, és beledől ez az ember, lobogó kabátos, aktatáskás férfi, a lobogó szélbe, beledől, neki a szélnek, és siet, sőt szalad, rohanvást igyekszik valahová. Rohan valamiért a lobogó kabátos, furcsán oldalazva leszegett fejű férfi.



URL: http://es.hu/biro_andras;foszlanyok;2014-01-29.html


Foszlányok
Megnyitom a böngészőt. Többet szeretnék tudni valakiről, a név közömbös. Monitorom felajánlja a Wikipédia -címszót s ott az illetőről szóló cikk címét. A lap jobb oldalán, ahol a névvel kapcsolatos referenciák olvashatóak, az első így jelenik meg csupa kisbetűvel: xy zsidó. Rákattintok a linkre. A Metapédia , a másféle (sic!) lexikon oldala jön elő, amelyen „A magyarországi közéleti zsidók teljes listája” olvasható.
Jó egy éve cigány barátaimmal találkoztam a Parlament előtti téren egy flash mob tüntetői között. Gyöngyösi Jobbik-képviselő Országgyűlésben előadott „zsidó honpolgáraink listába vételének” javaslata ellen tiltakoztak. Gyöngyösinek elég lett volna a Metapédiá ba belenézni. A másféle lexikon oldalain a lista készen állt. Aznap este a televízió hírei arról számoltak be, hogy a Fidesz részéről Fónagy, a szocialistákéról meg Steiner – közismerten zsidó származású – képviselők reagáltak foghegyről Gyöngyösi döbbenetes javaslatára. Szégyenkeztem.
Tegnap arra ébredtem, hogy ikerszobrot készül felállítani a polgármester a Szabadság téren, nyilván az ötödik kerület megbízásából. Nemrég Horthy kormányzó faragott képmása kukkantott ki a téren lévő templombejáraton át.
Hetvenéves frusztráltságom türemkedett elő. Tizenkilenc évesen a Marót-csoporthoz szerettem volna tartozni. Irigykedtem. A mieinknek emberáldozat nélkül sikerült Gömbös szobrát a levegőbe röpíteni. Nagyot csattant. Fontos volt. Igen, kevesek és gyengék voltunk akkor (is), de az legalább igyekeztünk a nemzeti méltóság maradványait menteni, még ha szimbolikusan is.
Be kellene szereznem az adekvát kütyüket. A bohócok meg a fiatalok szoktak robbantani ilyeneket szilveszter éjszaka. A nagy bumm után konfettik meg girlandok repülnének a levegőbe. A kormányzó szobrához elég lenne egy-kettő belőlük. Gábriel arkangyalhoz, attól tartok, tízszer több. Aztán vasárnap délután, séta közben, pukkantgatni, pukkantgatni.



URL: http://es.hu/dr_vas_klara;megjegyzesek_a_jogeros_itelethez;2005-10-02.html


dr. Vas Klára
Megjegyzések a jogerős ítélethez
A Szárhegy-dűlő-Sárazsadány-Tokajhegyalja Kft. felperesnek az Élet és Irodalom alperes ellen hozott jogerős ítélettel kapcsolatos jogi álláspontomat szeretném az alábbiakban kifejteni, különös tekintettel az úgynevezett teljes bizonyító erejű okirati bizonyítékkal kapcsolatban, amelyet a felperes érdekében nyújtott be a kft. néhány tagja és ügyvezetői.
Mint ahogy egy tanúvallomás megtétele sem támasztja alá önmagában a kérdéses tanúvallomás valóságtartalmát, és nyilvánvalóan nem szolgál egyben a vallomás szerint elhangzottak igazságának bizonyítékául, akként egy okirat formai kellékeit viselő és a jogszabályi előírásoknak megfelelő irat sem szolgál - különösen a rendelkezésre álló, ellenkező tartalmú tényekkel szemben - az általa bizonyítani kívánt tények bizonyítására. Főleg nem ítéleti döntés alapjául szolgáló bizonyítására, hiszen az ilyen bizonyításnak minden kétséget kizárónak kell lennie.
Arra a kérdésre, hogy a teljes bizonyító erejű magánokirat mire nézve (milyen keretek között) szolgál teljes bizonyítékul a bizonyítási eljárás során, a polgári perrendtartásnak az okirat definícióját adó, azaz az ilyenként való besorolhatóság törvényi előfeltételeit (kötelező formai elemeit) taglaló, a Polgári Perrendtartás (Pp.) 196. § (1) bekezdésében foglaltak adnak választ.
Ennek értelmében a teljes bizonyító erejű magánokirat - a hivatkozott törvényhelyben előírt alaki feltételek fennállása esetén is - kizárólag arra nézve szolgál teljes bizonyítékul, hogy kiállítója az abban foglalt nyilatkozatot megtette. A nyilatkozat tartalmának valóságát azonban nyilvánvalóan nem bizonyítja. Az okirat ugyanis (miként a tanú) nem bizonyíték, hanem: a bizonyító fél által használt, törvényileg szabályozott bizonyítási eszköz, amely önmagában nem "produkál", nem testesít meg bizonyítékot, csupán arra szolgál, hogy általa - mint adott forma (mód) útján - bizonyíték legyen nyerhető.
Még az alakszerűségi követelményeknek maradéktalanul megfelelő okirat (mint a törvény által előírt formának megfelelő irat) sem lehet önmagában bizonyíték, csupán értékelhető tartalma által, vagyis tartalmának vizsgálata alapján, illetőleg a formájától függetlenül fennálló meggyőző (bizonyító) ereje, továbbá a rendelkezésre álló egyéb bizonyítékokkal történő összevetése eredményeként válhat bizonyítékká.
Pontosan az előzőekben kifejtett gondolattal összhangban állóan mondja ki a Pp. 196. § (1) bekezdése azt, hogy a magánokirat csupán arra nézve szolgál teljes bizonyítékul (e vonatkozásban is csak az ellenkező bizonyításáig), hogy kiállítója az abban foglalt nyilatkozatot megtette, anélkül azonban, hogy ezzel egyúttal nyilatkozata valóságtartalmát is bizonyítaná.
A másodfokú ítéleti döntés (s az annak alapjául szolgáló okiratnak a keresetet alátámasztó bizonyítékként való értékelése) kapcsán megjegyzendő, hogy amennyiben egy okirat bizonyító ereje a másodfokú bíróság által értelmezettek szerint állna fenn, vagyis a puszta okirati jelleg (okiratszerű forma) tanúsítaná a benne foglaltakat, úgy a bizonyítás roppant egyszerűvé, egyszersmind értelmetlenné válna. Elegendő lenne valamit állítani, majd az állítást a törvény által előírt okirati formák valamelyikében nyilatkozatként rögzítve, egyúttal az állítás igazságát, annak valóságtartalmát ezen okirattal alátámasztani, bizonyítani.
Az ítéleti döntésre meghatározó befolyást jelentő okirat bizonyító erejének vizsgálata során vizsgálni kell azt a tényt, hogy az - egyébként tanúsító tartalmat képviselő - okirat nem minősül "korabeli"-nek, minthogy a múltbéli eseményt (illetőleg a perbeli esetben: ezen esemény hiányát) kinyilvánító, az esemény meg nem történt voltát tanúsítani kívánó okirat, nem a maga idejében (vagyis a tény megtörténtének hiánya, annak elmaradása idején), hanem utóbb - ráadásul egy olyan per folyamatban léte alatt - készült, amely per tárgya, a perben előterjesztett kereseti követelés éppen annak megállapítására irányult, amely tényt (pontosabban e tény hiányát) a kérdéses okirat bizonyítani hivatott.
Erre tekintettel, nem vitásan megállapítható, hogy az okirat nyilvánvalóan a perbeli igényt alátámasztandó, azt bizonyítandó célzattal készült, ennélfogva okirati bizonyító erővel nem rendelkezik. Ugyanakkor nem értékelhető az okirat tanúvallomásként sem, mindenekelőtt a kétfajta, egymástól különböző bizonyítási eszköz - ilyen vonatkozásban értelemszerűen nem "csereszabatos" mivoltára tekintettel, egyben arra figyelemmel, hogy mint tanúvallomás már csak annak okán sem vehető figyelembe, hogy ilyenként jelentősen sértené a polgári perrendtartás igen lényeges alapelveit, nevezetesen a szóbeliség, illetőleg közvetlenség bírósági eljárásban kötelezően érvényesülő jogelveit, valamint a tanúra vonatkozó tételes jogszabályokat.
Noha a bíróság a polgári perben alakszerű bizonyítási szabályokhoz, a bizonyítás meghatározott módjához vagy meghatározott bizonyítási eszközök alkalmazásához nincs kötve, valamely múltbéli esemény kapcsán az arról tanúságot tévő személy(ek) a jelenben folyó eljárás során csak tanúvallomás útján tehetnek nyilatkozatot.
Nyilatkozattétel esetén ugyanis lényeges, garanciális érdek fűződik ahhoz, hogy érvényesüljenek a szóbeliség és a közvetlenség perrendtartási alapelvei, valamint a tanúbizonyításra vonatkozó, egyfelől a bíróságot kötelező (a perbeni érdekeltség vizsgálata, a hamis tanúzás jogkövetkezményeire való figyelmeztetés), másfelől a tanúságot tévőt kötelező (megjelenési, igazmondási kötelezettség) rendelkezések.
Éppen erre való tekintettel az írásbeli nyilatkozattétel (vagyis tanúzás) a perrendtartás rendszerében nem ismert, az kizárt, aminek jogkövetkezményeként az ilyen módon mégis megtett nyilatkozat bizonyítékként figyelembe nem vehető, ilyenként az nem értékelhető.
(A korabeliség hiányát viselő okirat tartalmi valóságának értékelése során - előbbitől függetlenül is - elgondolkodtató, hogy a maga idejében a tagok által is taggyűlésnek tekintett, s ilyenként nevesített tagi gyűlés, illetőleg az arról készült, az események menetét és az ott elhangzottakat rögzítő, jegyzőkönyvnek titulált irat létezése, s ennek az alperes által történt bemutatása ellenére mitől lesz hitelesebb egy utóbb - nyilvánvalóan meghatározott cél elérése érdekében - megtett, ellenkező tartalmat képviselő okirat.)
Amennyiben az adott tény, körülmény, esemény megtörténtét vagy hiányát tanúsító tartalmú okirat nem a tény, körülmény bekövetkeztekor, az esemény megtörténtekor keletkezett (azaz az okirat "korabeli" voltának hiánya forog fenn), úgy e körülmény tekintetében utóbb tett nyilatkozat nem egyéb, mint tanúvallomás, mégpedig olyan tanúvallomás, amely a polgári eljárásjogi szabályok sérelmével, tehát jogszabályba ütköző módon került megtételre.
Az okirati nyilatkozatot tevő személyek egybeesnek a kft. nevében annak a pernek az elindítását (a kereset benyújtását) elhatározó személyekkel, amely per (keresetindítás) éppen annak a megállapítására irányult, amit a keresetet előterjesztő személy (kft.), a keresetindítás indokoltságát alátámasztandó, ezen okirattal bizonyítani kívánt.
A szabad bizonyítási rendszeren belül a bizonyítási jog egyik alapvető axiómája, hogy a bizonyítékok csak adott - a Pp.-ben megnevezett és ott szabályozott - bizonyítási eszközök útján nyerhetők s használhatók a bíróság által, a bizonyítandó tény(ek) fennállása vagy fenn nem állása kérdésében hozandó döntés során, az ítéleti döntés alapjául szolgáló bírói meggyőződés kialakítása körében.
E tétel megsértése a jogszabályokban kinyilvánított törvényhozói akarat kijátszására vezet, s közelebbről azt eredményezi, hogy a bíróságon való személyes megjelenés nélkül, írásban, a perbeni érdekeltségről teendő nyilatkozat, illetőleg annak bírói vizsgálata, továbbá a hamis tanúzás jogkövetkezményeire történő figyelmeztetés mellőzésével, s a tanúsító személy által elhatározott, behatárolt körben tehető tanúvallomás. A tanúvallomás útján megtehető nyilatkozat okirattal való "pótlására" ugyanakkor törvényes lehetőség a magyar polgári perrendtartás rendszerében nincs.
Annál is kevésbé, mert az okirati formában nyilatkozatot tevők perbeni érdekeltségét - ami arra figyelemmel nem vitásan fennáll, hogy a kft. üzletrészeiben megtestesülő vagyon a tagok magánvagyonának részét képezi, ekként a tagok helyzete, perbeni érdekeltsége egybeesik a kft.-ével - a bíróság - szemben a tanúk tekintetében előírtakkal - nem volt köteles vizsgálni, másfelől pedig azért, mert a nyilatkozattevőket - ugyancsak szemben a tanúkkal - nem terhelte az igazmondás kötelezettsége, így nem fenyegette a hamis vallomás tétele jogkövetkezményének szankciója, s ezzel nyilatkozatuk valóságtartalma - különösképpen annak utóbb történt voltára, s arra a körülményre figyelemmel, hogy annak idején maguk is taggyűlésnek tekintették (s nevezték) a kft. ügyeinek megtárgyalása céljából tartott összejöveteleiket - több mint kétséges.
A korabeliség hiányán túl tovább gyengíti, mi több, annullálja a felperesi okiratok valóságtartalmát a bizonyító fél (felperes) és a bizonyítást eszközlő személyek (felperes tagjai) között fennálló - a perbeni érdekeltségre is kiterjedő, s így elfogultságot feltételező - érdekeltségi viszony. Ennélfogva a kereseti kérelem bizonyítását szolgáló okiratot utóbb történt keletkezésének indoka - annak tükrében, hogy a "bizonyítékot" (álláspontom szerint egyébként csak bizonyítási eszközt) prezentáló személyek (kft. tagjai) maguk alkotják magát a bizonyító felet (a felperesi kft.-t) -, a kereseti kérelemmel elérni kívánt célra tekintettel, minden különösebb magyarázat nélkül is világos.
(E tényen mit sem változtat az, hogy a kft. és a tagok önálló jogalanyisággal rendelkeznek.)
Mindezt meghaladóan további - magától értetődő - bizonyítási princípiumot sértett az ügyben eljáró másodfokú bíróság az okiratnak a felperesi állítást alátámasztó bizonyító volta megállapításakor, figyelemmel arra, hogy a felperes tagjai által tett - a taggyűlés kérdéses napokon való megtartását cáfolandó - okirati nyilatkozat nemleges tény állítását kívánta bizonyítani. Márpedig nemleges tény alátámasztására - bármilyen bizonyítási eszköz útján való bizonyításra - kizárólag olyan módon van lehetőség, ha a nemleges tényt állító személy(ek) a tény létezésének (a perbeli esetben megtörténtének) lehetetlenségét, annak valamely más körülmény okán fennforgó kizárt voltát bizonyítja(ák). Ekként a nemlegesség puszta kinyilatkoztatása nem lehet elegendő bizonyíték az állított tény meg nem történt volta vonatkozásában.
A másodfokú bíróság törvénysértő eljárása - előbbiek figyelembevételével - mindenekelőtt abban nyilvánult meg, hogy a felperes által szolgáltatott okiratokat valóságtartalmukra nézve is bizonyító erővel rendelkezőként kezelte, vagyis bizonyítékként értékelte, ennélfogva ezen okiratokat a felperesi állítást bizonyítónak, a kereseti kérelem alaposságát alátámasztónak ítélte, szemben az alperesi okiratokkal és a tanú vallomásával.
Nyilvánvalóan nem véletlen, hogy a sajtóper speciális bizonyítási szabályaira tekintettel a bizonyítási kötelezettség terhét nem viselő felperes bizonyítást ajánlott fel.
Ha viszont e bizonyítást a bíróság elfogadta, s a bizonyítékok körében pozitív módon - gyakorlatilag az alperesi bizonyítást cáfolandó erővel felruházva - értékelte, úgy az egyértelműen az ítéleti döntésre kiható, azt befolyásoló, az ítéleti döntés alapját képező perbeli adatként szolgált.
Ez esetben viszont kiemelkedő relevanciával bír az a körülmény, hogy a másodfokú bíróság e több szempontból is törvénysértő, így a bizonyításra alkalmatlan okiratokra alapította a sajtóközleménynek a taggyűlések időpontjára vonatkozó állításai valótlanságának megállapítását, végső fokon ítéleti döntését.
Abból ugyanis, hogy az alperesi valóságbizonyítást nem találta kétséget kizárónak, még sajtóper esetén sem következik az, hogy a felperesi, alkalmatlan bizonyításra alapítottan hozzon ítéleti döntést a felperesi kereset tárgyában. A taggyűlések időpontjára vonatkozó tényállítások valótlansága a felperesi tagok nemleges nyilatkozataiból nem állapítható meg, így az a körülmény, hogy a felperes a sajtóközleményben megjelölt napokon nem tartott taggyűlést, ítéleti bizonyossággal ki nem mondható.
A másodfokú bíróság ennek ellenére a kereseti kérelemmel egybeeső, a felperes által csatolt nyilatkozatokat - az általa indokolatlanul súlytalannak ítélt alperesi bizonyítással szemben - a felperes állítását (kereseti kérelmét) erősítő, perdöntő bizonyítékként értékelte.
Más aspektusból nézve az ügyet, leszögezendő az, hogy az a körülmény, hogy a Gt. milyen alakszerűségi követelményeket támaszt a taggyűléssel szemben, nem jelent egyet azzal, hogy az ott körülírt formát be nem tartó gazdasági társasági gyűlés érvénytelen volna, s a tagok a nem szabályszerű meghívás alapján megtartott gyűléseinek "taggyűlés"-ként való minősítése a törvénnyel szemben álló lenne.
Az, hogy a tagok esetlegesen nem a Gt. szabályainak megfelelően, a vonatkozó jogszabályi rendelkezések betartásával jártak el a kft. taggyűléseinek összehívása, annak lefolytatása, illetőleg az arról készült jegyzőkönyvek megszerkesztése tekintetében, nem teszi kétségessé a taggyűlések megtörténtét, azok lezajlását, minthogy mindez legfeljebb a kft. ügykörébe, működési körébe eső olyan kérdés, amelynek mindaddig - akár a szabályszerűtlen összehívás esetét is beleértve - semmifajta jogi konzekvenciája nincs, amíg megtartása ellen a tagok egyike sem tiltakozik.
A tagok egyébként nyilvánvalóan éppen arra tekintettel tartották szükségesnek a gyűléseken elhangzottak jegyzőkönyvi rögzítését, hogy az ilyen alkalmakkor hozott, a kft. gazdálkodását érintő döntéseik, az ezzel összefüggő megállapodásaik hatályosulását - jogi érvénnyel bíró okirati formában megjelenítve - államilag is kikényszeríthető módon (azaz bíróság előtt is érvényesíthetően) elősegítsék.
(Itt jegyzendő meg, hogy magánbeszélgetésekről nem szokás jegyzőkönyvet készíteni, s főleg nem szokás azokat - az elhangzottak szöveghűségét megőrzendő - előzetesen gyorsírással rögzíteni, majd utóbb ügyvédi ellenjegyzéssel ellátni.)
A perbeli ügy, illetőleg a másodfokon hozott bírói döntés kapcsán az sem hagyható figyelmen kívül, az alperes által becsatolt okiratok (taggyűlési jegyzőkönyvek) hitelességének (azok valóságtartalmának, egyáltalán létezésének) vizsgálata körében, hogy a taggyűlések időpontját jelző (a jegyzőkönyv lezárását óra, perc megjelöléssel feltüntető) utolsó oldalon minden esetben a kft. egyik tagja, dr. Duda Attila, egyúttal mint jegyző, egyben mint ügyvéd aláírásával, valamint irodájának (mely irodának nem mellékesen a kft. másik tagja, dr. Szász I. Attila is tagja) pecsétje által is hitelesített.
Ehhez képest, amennyiben a kérdéses napokon - ezen okiratok tartalma, az abban foglaltak ellenére - mégsem tartott taggyűlést a kft., úgy az alperes által a taggyűlések időpontjait állító tények alapjául szolgáló, s a perrel támadott és kiigazítani kért sajtóközleményben felhasznált jegyzőkönyv elnevezésű és formátumú okiratok valódisága nem vitásan kétséges, mi több azok - a felperesi állítás valóságának (a keresetnek való helyt adás) függvényében - vitathatatlanul hamisítottak.
Ez esetben viszont megválaszolatlan kérdés marad, hogy mivel magyarázható az, hogy az üzleti jó hírnevére, társadalmi értékelésére oly érzékeny felperesi kft. - amely várható rossz megítélése érdekében még olyan lényegtelen állítás, mint a taggyűlések időpontjának kérdése tekintetében is szükségesnek találja helyreigazítási kérelemmel, illetőleg ilyen tárgyú per indításával élni - miért nem tett büntetőfeljelentést, vagyis indított büntetőeljárást okirathamisítás bűntette miatt.
Valószínűtlenségi fokára figyelemmel, teljességgel kizárható, hogy akár a felperes (akár annak tagjai, de különösképpen dr. Duda Attila, akinek nevével, irodája pecsétjével ilyen körülményt feltételezve valaki visszaélt) ne kezdeményezett volna büntetőeljárást.
Ezen eljárás folyamatba tételének elmulasztása indirekt módon ugyan, de kétségtelenül azt a tényt támasztja alá, hogy a felperes (illetőleg annak tagjai) nem tekintették hamisítottnak az alperes által becsatolt, a cikkbeli tényállítások alapját képező jegyzőkönyveket, akként azok valóságtartalma - a taggyűlések időpontjára is kiterjedően - álláspontom szerint bizonyítást nyert, amelyet a másodfokú bíróságnak - mérlegeléssel - meg kellett volna állapítania. Az egyszerű magánokiratok bizonyító erejét ugyanis - minthogy az a törvény által nem szabályozott - a bíróságnak kell a tárgyalás és a bizonyítás összes adatainak mérlegelése alapján megítélnie. Annak életszerűtlensége márpedig, hogy hamisított okiratokkal szemben az érdekeltek (általa érintettek) ne lépjenek fel, vitathatatlanul fennáll.
Az itt felvetett kérdésekre - úgy gondolom - a Legfelsőbb Bíróságnak kell határozatában választ adnia.
dr. Vas Klára ügyvéd



URL: http://es.hu/felcsuti_peter8211;molnar_gyorgy;a_kritika_kritikaja;2014-01-29.html


Felcsuti Péter–Molnár György
Hozzászólás a feltétel nélküli alapjövedelemről szóló vitához
Csalódottan olvastuk a „feltétel nélküli alapjövedelem” első bírálatát az Élet és Irodalom ban (Csillag István–Mihályi Péter: Tizenkét érv a feltétel nélküli alapjövedelemmel szemben , ÉS, 2014/3., jan. 17.). Csalódásunk fő oka a szerkesztőség döntése, amellyel elsőként egy kritikai írást közölt mintegy feltételezve, hogy a lap olvasói nagyobbrészt ismerik az fna történeti és elvi hátterét, illetve az ennek nyomán készült magyar javaslatot (LÉT, 2014. január 11.). Írásunkban a „kritika kritikájával” szeretnénk foglalkozni, ám ezt megelőzően a fentiek miatt fontosnak tartjuk, hogy röviden bemutassuk a feltétel nélküli alapjövedelem koncepcióját (ennek során R. Skidelsky–E. Skidelsky: How Much is Enough, the Love of Money and the Case for the Good Life című könyvére támaszkodunk, amelynek magyar fordítása megjelenés előtt áll).
A feltétel nélküli alapjövedelem – ahogy az elnevezés jelzi – feltétel nélkül jár az adott ország minden rezidens lakosának (nem csak az állampolgárainak), függetlenül attól, hogy van‑e munkából vagy más forrásból szerzett jövedelme. A koncepció ( basic income vagy citizen income elnevezéssel) hosszú történeti előzményekkel rendelkezik, megtalálható a XVII. századi angol filozófus Hobbes munkásságában, felfedezhető a XIX. századi angol és amerikai szocialista mozgalmak követeléseiben, a XX. században pedig olyan keynesi ihletésű tudósok munkásságában, mint a Nobel-díjas James Meade vagy a kortárs tudósok közül például James Brittan. Horribile dictu, a neoklasszikus közgazdaságtan atyja, Milton Friedman is egyetértően foglalkozott ezzel a koncepcióval, amelyet olcsóbbnak és hatékonyabbnak gondolt, mint a társadalombiztosítást. És végül némiképp ironikus, de – ahogy egy Népszabadság ban megjelent írás is felhívta rá a figyelmet 1 – az alapjövedelem koncepciója szerepelt az SZDSZ alapdokumentumában, a „Rendszerváltás programjában” is.
A fejlett világban az Egyesült Államokban (Alaszkában) működik alapjövedelem-rendszer. Brazília 2001-ben hozott törvényt az alapjövedelem fokozatos bevezetéséről. Az Európai Unió­ban 2013-ban indult állampolgári kezdeményezés, amelynek célja, hogy Brüsszel tűzze napirendre az alapjövedelem intézményesítését.
Mint látható, a feltétel nélküli alapjövedelem sokféle filozófiai és politikai értékrendbe beilleszthető. Az állam által az idők kezdetén végrehajtott elsődleges kisajátítás kompenzálásának filozófiai gondolata; a polgárok joga, hogy az állam (természetes vagy felhalmozott) vagyonából osztalékszerű formában részesedjenek; a társadalmi igazságosság előmozdítása az újraelosztás révén – mind más gondolati alapra épül. És alapjövedelmet javasolnak a már idézett könyv (How Much is Enough) szerzői is, akik a mértéktelen fogyasztás kapitalista „mókuskereke” helyett az arisztotelészi értelemben vett jó életet szorgalmazzák.
Az alapjövedelem kapcsán először is fontos megemlíteni a medián szavazó elméletet. Ennek lényege, hogy megfelelő feltételek teljesülése esetén a szavazások, a közösségi döntések az adott kérdésben középen álló szavazó álláspontját fogják tükrözni. Ha a középosztály a saját vélt, rövid távú érdekeit követve olyan jövedelem-újraelosztási politikát pártol, amelynek maga is haszonélvezője, és ellenérzései vannak a tőle társadalmilag távol lévő szegények támogatásával szemben, akkor ennek egyenes következménye – különösen, ha a politika még rá is játszik –, hogy a rászorultsági alapú támogatások mértéke, hatóköre egyre kisebbé válik, ahogy az 2009 óta folyamatosan történik Magyarországon. Ilyen körülmények között egy mindenkire egyformán vonatkozó jövedelemjuttatás társadalmi elfogadására nagyobb lehet az esély, mint az olyan rászorultsági elvűére, amely valóban emberi megélhetést biztosít. A filozófiai természetű érvek mellett ez a vonás a feltétel nélküli alapjövedelem egyik nagy vonzereje.
A feltétel nélküli alapjövedelemmel szemben felhozott két alapvető ellenvetés – gyengíti az ösztönzést a munkavállalásra, illetve hogy a társadalmak (a leggazdagabbakat leszámítva) nem engedhetik meg maguknak – viszont vitathatatlanul nyomós. Ezen a ponton azonban megállunk a koncepció ismertetésében, és a továbbiakban a szerzőpáros álláspontjának bírálatával szeretnénk foglalkozni, saját álláspontunkat a feltétel nélküli alapjövedelem magyarországi bevezethetőségével kapcsolatban pedig írásunk végén fejtjük ki.
Már az írás első mondatával is bajban vagyunk; a bibliai felütéssel („átok ül”) , az orbáni demagógia és a feltétel nélküli alapjövedelem egy lapon történő emlegetésével a szerzők azt sugallják, hogy a jobb- és baloldali populizmus újabb egyidejű példájával állunk szemben. Ehhez persze úgy kell tenniük, mintha a LÉT-javaslat kidolgozói találták volna ki a feltétel nélküli alapjövedelem gondolatát. Méltánytalan eljárás a többszöri, gúnyos unortodoxozás is , hiszen unortodox közgazdaságtan nem létezik. A nem közgazdászoknak talán mindegy, de az illusztris szerzők hozzáállásáról sokat elmond, hogy nem tudják vagy elhallgatják, a feltétel nélküli alapjövedelem témája a tudományosan elismert, úgynevezett heterodox közgazdasági megközelítések közé tartozik. A LÉT-javaslat készítői – részben a kérdésről itthon is folyó vitára reagálva – elsősorban abban léptek előre, hogy elismerésre méltó felkészültséggel, tételesen végigvizsgálták és -számolták, Magyarországon milyen költségvetési feltételei és következményei lennének a bevezetésének.
A bírálat szerzői a megoldandó probléma létezését sem ismerik el. Mintegy önkéntes illusztrációnak jelentkeznek Hamvay Péternek az ÉS ugyanabban a lapszámában megjelent cikke egyik fontos mondatához: „...a válságra és a válság átformálta világra, ennek az oldalnak [értsd, a balliberálisnak] sem a kulturális, sem a politikai elitje nem tudott releváns válaszokat adni”. (Elitváltás és nemzeti nagyság)
A részletekbe menve Csillag és Mihályi elismeri ugyan, hogy az elmúlt három évben nőttek Magyarországon az egyenlőtlenségek, de rögtön bagatellizálják is ezt a tényt azzal, hogy hazánkban a jövedelemegyenlőtlenségek nemzetközileg mérve nem kirívóak. Meghaladná ennek a cikknek a kereteit annak kifejtése, hogy a kimutatott jövedelemegyenlőtlenségek miért alakulnak így, és egyáltalán, mit tükröznek. A létező nyomor felmérése szempontjából ennél sokkal többet mond, hogy a magyarok negyede él súlyos anyagi deprivációban, és ezzel Bulgária és Románia után a harmadik legrosszabb helyen vagyunk Európában. 2 Az érettséginél alacsonyabb iskolai végzettségű szülők hat évnél fiatalabb gyerekeinek pedig majdnem a háromnegyede él súlyos anyagi deprivációban, ez a legrosszabb érték Európában. 3
Igaz ugyan, hogy bizonyos vonatkozásokban a mai szegények felszereltebbek (ami nem ugyanaz, mintha jobban élnének!), mint pár évtizede bárki; még a nyomorgó aktív korúak többségének is van például mobiltelefonja. Ám ez egyáltalán nem luxus: mobiltelefon nélkül ma már fekete napszámos munkához se nagyon lehet jutni. Viszont hárommillió ember nem engedheti meg magának, hogy legalább minden másnap húst vagy azzal egyenértékű főételt egyen, másfél millió azok száma, akik nem tudják megfelelően fűteni a lakásukat. 4 Mindehhez képest közhelynek nevezni, hogy „a mai magyar szegények, a népesség alsó tizede, számos életszínvonalra jellemző mutató tekintetében mégis jobban él, mint az 1950-es vagy ’60-as évek átlagpolgára” , súlyosan félrevezető állítás. A szerzők hozzáállásának minősítését Pályi András megspórolta nekünk ( Nem válasz , ÉS, 2014/4., jan. 24.), minden szavával egyetértünk.
Meglepő, hogy míg a szerzők a létező egyenlőtlenségek és a nyomor miatt nem nagyon aggódnak, igazságtalannak tartják, hogy mindenki egyformán kapná a LÉT-pénzt, miközben az országban a megélhetési költségek különböznek. Máshol meg azt vetik a javaslattevők szemére, hogy nem veszik figyelembe, „az állam pénzügyi újraelosztó tevékenységét a részcélok indokolják” . Erős ellentmondás feszül a két állítás között. Az egységes alapjövedelem ugyanis éppen az eltérő megélhetési költségek folytán kiválóan alkalmas eszköz lehet a területi mobilitás elősegítésére, és így hosszabb távon a megélhetési különbségek kiegyenlítésére.
Ez a példa is mutatja, hogy teljesen légből kapott az az állítás, mely szerint a feltétel nélküli alapjövedelem nem alkalmas társadalmi részcélok megvalósítására (számos ilyen részcélt említ a LÉT anyaga, további példaként a lakáspolitikai hatásokat emelnénk ki), és egyenértékű volna a közpénz „helikopterről történő szétszórásával” . Már a kép is félrevezető: a helikopterről szétszórt pénzt mindig a legerősebbek kaparintják meg. Az viszont igaz, hogy a feltétel nélküli alapjövedelem sokkal kisebb teret enged a nem normatív jellegű, ad hoc állami beavatkozásoknak. Nem véletlen, hogy a libertáriánusok komoly támogatói a gondolatnak; tisztában vannak azzal, hogy a minimális állam nem feltétlenül az újraelosztás minimumában van.
Végül furcsának találjuk, hogy a szerzők álláspontjuk alátámasztására a LÉT-vitán felszólaló Ferge Zsuzsától és Surányi Györgytől idéznek, és eközben elmulasztják annak megemlítését, hogy a két szakember az említett rendezvényen – feltételekkel – támogatta az fna gondolatát.
A feltétel nélküli alapjövedelem intézményét sok vonatkozásban nagyon rokonszenvesnek tartjuk, elsősorban azért, mert csökkenti az egyenlőtlenséget, és az anyagi függetlenség minimumának biztosításával méltóságot ad a mélyszegénységben élő, megalázott és lenézett százezreknek. Ezen túlmenően választási lehetőséget biztosít azon középosztálybeliek számára is, akik gyakran kénytelenek olyan munkát végezni, amely nem nyújt számukra sem azonosulást, sem örömöt vagy élvezetet. Vegyük észre, hogy ez nem holmi bleeding heart -féle érzelgés dolga; tudományos kutatások igazolják, hogy az azonosulás nélkül végzett munka ténylegesen csökkenti az érintettek várható élettartamát. 5 Az fna erősítheti a különböző osztályok közötti szolidaritást, a társadalmi kohéziót is. Összességében ezért elsősorban nem szociál- vagy gazdaságpolitikai eszköznek tekintjük, hanem olyasmit látunk benne, amely lehetővé teszi az emberhez méltó életet a társadalom nagy csoportjai számára, amelyeknek nem vagy alig adatik meg. És természetesen igaz az is, hogy a boldogabb és elégedettebb társadalom jellemzően gazdaságilag is sikeresebb.
Ám kénytelenek vagyunk elfogadni, hogy egy ilyen rendszer bevezetésének előfeltételei e pillanatban nem adottak. Nem feltétlenül a költségvetési kihatásokra gondolunk; az elmúlt negyed évszázadban voltak ennél nagyobb összegű költségvetési átcsoportosítások is. Ráadásul a programot el lehetne indítani egy korlátozott pilot formájában, illetve fokozatosan is. A legális munkára való ösztönzés gyengítését, illetve a fekete munkavégzésre történő ösztönzés erősítését azonban valós veszélynek tartjuk, és ennek ténylegesen lehetnek súlyos társadalmi, de egyébként közvetlen költségvetési kihatásai is.
És sajnos az is tény, hogy a mai magyar társadalom súlyosan megosztott, így minden átfogó, hosszú távú javaslat pillanatok alatt átpolitizálódik. Nehezen képzelhető el tehát, hogy a javaslat megkapná azt a többségi támogatást, amely a bevezetését legitimálná. Éppen ezért tartjuk szerencsétlennek, hogy a koncepció kidolgozói a választási kampány elejére időzítették javaslatuk nyilvánosságra hozatalát, amely így azonnal a rövid távú politikai haszonlesés tárgyává vált mind a jobb‑, mind a baloldalon.
Mindez azonban nem indokolhatja azt a ledorongolást, amelyben a két szerző részesítette ezt a fontos elgondolást, amely, ha csak annyit ér el, hogy vitát indít az egyenlőtlenség, a méltányosság és általában az emberhez méltó élet kérdéseiről a mai magyar társadalomban, már nem volt hiábavaló.
1 http://nol.hu/belfold/20140113-let_vagy_nemlet
2 http://appsso.eurostat.ec.europa.eu/nui/show.do?dataset=ilc_mddd11&lang=en
3 http://appsso.eurostat.ec.europa.eu/nui/submitViewTableAction.do
4 Saját számítás a 2011. évi háztartási költségvetési felvétel alapján.
5 Ch. Wheelan: Naked Statistics, W. W. Norton, 2013



URL: http://es.hu/hanak_andras;sanders_70;2014-01-29.html


Sanders 70
Megérni egy kort nem érdem és nem is felelőtlenség.  Az élet hozza ezt így, miként azt is, hogy a nagy számok eloszlása miatt valakinek 1944. január 24-én is meg kellett születnie. Nem kellett ehhez tülekedni, elég volt csak követni az élet parancsát.  Természetesen így visszatekintve mégis bizarr, hogy 1944-ben is születtek zsidó gyerekek, akik elkerülték a megsemmisítés korai élményét.



URL: http://es.hu/horvath_peter;kedves_isten;2014-01-29.html


Kedves isten
(első levél) Garami Pali hazudik, de megesküdött rá. Szerinte mindent látsz és hallasz, mégis el kell mondani esténként, mert kedves a szívednek, ha látod, hogy Neked soha nem hazudunk, mert ha mégis, akkor pokolra küldesz, az ördögök közé, akik sokkal kegyetlenebbek, mint a Szamaras Tót vagy a Likker Elemér.
A Szamaras tizennégy múlt, de még mindig negyedikbe jár. Ő gondozza az intézet két szamarát.



URL: http://es.hu/karpati_lorant_mate;apro_hiba;2014-01-29.html


APRÓ HIBA
Joseph Goebbels írta egyszer: „Elképzelésem szerint a sajtó egy nagyszerű zongora, amelyen a kormány játszhat.”
Hogy ezt most miért vettem elő? Az MTI 2014. január 27-én, hétfőn 12 óra 30 perckor a következő információt tette közzé:
OECD: Aggasztóan alacsonynak nevezte a magyar gazdaság növekedési potenciálját hétfőn a Gazdasági Együttműködési és Fejlesztési Szervezet (OECD).
Alig fél órával később már másként olvashattuk ezt a hírt, méghozzá így:
RÖVIDHÍR – OECD: Magyarországon beindult a gazdasági növekedés . Bár Magyarországon jelentős költségvetési konszolidáció ment végbe, és az országban beindult a gazdasági növekedés, a potenciális növekedés nagyon alacsony és a munkavállalók helyzete is gyenge – állapította meg a Gazdasági Együttműködési és Fejlesztési Szervezet (OECD) Magyarországról szóló, hétfőn Budapesten nyilvánosságra hozott országtanulmányában.
Mint láthatjuk, a kormány nagyon gyorsan is tud játszani azon a zongorán, ha akar.
Kárpáti Lóránt Máté



URL: http://es.hu/ivanyi_gyorgy;joleti_rendszervaltas_vagy_politikai_csapda;2014-01-29.html


Jóléti rendszerváltás vagy politikai csapda?
Az állampolgári alapfizetés víziójáról
Alig pár hete idéztem Vonnegut negatív utópiáját ( Gépzongora , ÉS, 2013/50., dec. 13.), amelynek világában a gépek már végleg a hagyományos munkaerő helyébe léptek, s ellátnak minden, emberi kreativitást nem igénylő feladatot. A gépeket tervező és irányító mérnökök és szakértők kasztjából kiszorultak egyetlen esélye a közmunka : a gépekénél szégyenletesen alacsonyabb teljesítménnyel, csákánnyal-lapáttal kapirgálhatják a közutak kátyúit.
Élhetnének akár állampolgári alapfizetésből is. Hiszen a közmunka inkább a feleslegesség érzése csillapításának eszköze; a perifériára szorultakról gondoskodó államnak amúgy édes mindegy, hogy látszatmunkáért fizet, vagy segélyt folyósít. Az utóbbi alkalmasint kevesebbe is kerül. Már ha telik rá. A közmunkásbérek és segélyek fedezetét a Gépzongora világában a gépek és a gépeket kezelő kaszt eszeveszett teljesítménye termeli meg. Fölös termelés és égető hiány nincs: az okos elit és még okosabb gépei pontosan terveznek. Vonnegut – aki akkor s később sem tagadta balos rokonszenveit – a ’40-es évek végén nem tudhatta, hogy a hiány (amint azt Kornai János negyven évvel később oly pontosan kifejtette1) a tervgazdálkodás immanens lényege. (Valamit azért sejthetett: az elitből kiszorultak lepusztult városrésze erősen emlékeztet a létező szocializmus városaira.)
A probléma nagyon is valós: a szabadversenynek ez idő szerint és a belátható jövőben nincs alternatívája (éppen most húzza ki a középkori nyomorból Ázsiát), ám mi lesz azokkal, akik – ezért vagy azért – kiszorulnak a versenyből? Honfitársaink közel ötöde (a Föld lakóinak harmada-negyede) szorult perifériá­ra. Számukat csökkentheti a gazdaság fejlődése, s vele kölcsönhatásban az emberi tudás és a gépi intelligencia robbanásával versenyt futó oktatás (már ahol felveszi a versenyt; Hoffmann államtitkár asszony iskolái mintha a kihívást se ismernék fel), ám csak néhány százalékkal. Hiszen a technológiai fejlődés megállíthatatlan, s lassan kiszorít a munka világából mindenkit, aki nem képes/alkalmas/felkészült arra, hogy gépeink teljesítményéhez valamit hozzátegyen.
Azon töprengve, hogy még érvényesek-e a tőke és munka viszonyáról kialakított XIX. századi fogalmaink (erről szólt az én Gépzongorám), magam arra jutottam, hogy a problémára egyelőre nem született se jobb-, se baloldali; se liberális, se konzervatív; se szolidaritás-, se szabadságelvű válasz.
Tévedhettem. Pár napon belül a „LÉT”-csoport szakértői közreadták dolgozatukat az állampolgári jogon folyósított alapfizetésről.2
A LÉT koncepciója nem igazán új. A (nem kimondottan baloldali) brit képviselőnő, Juliet Rhys-Williams (a parlament liberális, majd konzervatív tagja, a brit birodalom lovagja, a BBC kormányzója stb., stb.) negatív jövedelemadóról szóló gondolatát – most tessék megkapaszkodni, a gondoskodó államban hívő barátaim – a neoliberális gazdaságpolitika atyja, Milton Friedman dolgozta ki. A progresszív adóztatás olyan modelljét, amelyben a megélhetési minimum alatti jövedelemmel rendelkező polgárok nem fizetik, hanem kapják az adót. Javaslatát Friedman a ’60-as években valamennyi állampolgárt megillető és minden más szociális juttatást helyettesítő készpénztranszferré egyszerűsítette, amely azonban adóalapot képez, így a magasabb jövedelműek adóként visszafizetik. Ami szinte szó szerint a LÉT javaslata.
Lady Rhys-Williams és Prof. Fried­man negatív jövedelemadóját nem vezették be sem Nagy-Britanniában, sem az Egyesült Államokban, sem sehol. Legfontosabb ellenérv a konfliktusos motiváció. Az amerikai kormány tisztviselői és a kongresszus tagjai vélhetően nem merték azt mondani, ami először eszükbe jutott (mármint, hogy a feltétel nélküli jövedelem semmittevésre ösztönözné a feketék és mindenféle más náció alsóbb rétegeit), inkább a gazdaságföldrajzi feltételek eltéréseire hivatkoztak. Ami egy városi család megélhetési minimuma, az vidéken már tisztes jövedelemnek számít, s így a mezőgazdasági lakosságot (nem a birtokos farmereket, hanem munkásaikat) ösztönözné semmittevésre. Ezt figyelembe véve az amerikai kongresszus, Friedman javaslatával szemben, az „earned income tax credit” (megkeresett jövedelemmel szembeni adójóváírás) programot hagyta jóvá, amelynek kedvezményezettjei az alacsony jövedelmű, főként többgyerekes személyek és családok. Az adójóváírás ennek alapján is meghaladhatja a fizetendő adó összegét, a program azonban csak az adófizetőkre (munkavállalókra és jövedelmet bevalló önfoglalkoztatottakra, mikrovállalkozókra) terjed ki, így nem kezeli a tartósan munkanélküliek, a perifériára szorultak problémáját.
Egy-két, gazdagságához képest alacsony népességű olajállamot kivéve (Kuvait megengedheti magának, amíg telik olajkészlete licenc-díjaiból) senki sem ad alapjuttatást polgárainak. A sajtóban felbukkanó hivatkozás a dél-afrikai vagy a brazil „példára” kamu . Bár a dél-afrikaiak vagy harmada valóban kap valamiféle állami segélyt, kétlem, hogy akár a legelesettebb honfitársunk cserélne egy dél-afrikai szegénnyel. Ahogy Brazília szegényeivel, a favellák vagy a még nyomorúságosabb falvak lakóival sem (amely Brazíliában, mellesleg, a szegény családok állami támogatása, a híres Bolsa Família, lényegében megfelel a családi pótlék ismerős intézményének).
A probléma tehát valós. Honfitársaink növekvő hányada tartósan munkanélküli vagy munka mellett is szegény. Szociális-jóléti rendszereink hatása kétséges; az állam munkahely-teremtési és foglalkoztatás­ösztönző rendszereinek hatása gyakorlatilag nulla. S alkotmányossági szempontból is jogosnak tűnik: jár valamiféle osztalék a „Magyarország Zrt.” részvényeseinek. Állampolgári jogon, a tulajdonos jogán.
Már ha van ilyen osztalék.
Kuvait 100 milliárd hordónyi olajtartaléka még vagy száz évig (de a földönjáróbb becslések szerint is 30–40 évig) fedezi az állampolgári juttatást. Legföljebb arra kell figyelnie a kuvaiti államnak (figyel), hogy a jövedelem egy része produktív eszközökben és tudásban halmozódjék fel: tegye lehetővé, idővel, hogy az ország ne természeti erőforrásai kizsákmányolásából, hanem létrehozott új értékből éljen.
A Magyarország Zrt. ez idő szerint nem nyereséges . Tartósan kizsákmányolható természeti erőforrásai nincsenek. Egy vesztett háború, negyvenévnyi, többletérték termelésére képtelen parancsuralom és egy be sem fejezett átalakulási válság után a belső felhalmozás minimális. A nemzetközi adósság, ha nem is drámai mértékben (csak remélhető, hogy ez nem átmeneti javulás), változatlanul nő. A gazdaság és a jólét növekedésének forrásai csak további külsőforrás-bevonással, befektetésekkel és hitelekkel teremthetőek meg. Szóval: van-e, létezik‑e, ami netán jár?
Csillag István és Mihályi Péter listázta a legfontosabbakat ( Tizenkét érv a feltétel nélküli alapjövedelemmel szemben, ÉS, 2014/3., jan.17.), érveiket nem ismételném. Egyetlen, kiegészítő megjegyzés, a LÉT-program fenntarthatóságáról:
Mondjuk, némi aggodalommal – keresve, de nem találva a terjedelmes háttéranyagban a hatalmas, a központi költségvetés 40 százalékát kitevő, 6000 milliárd forintos program holt terhét, azaz a rendszer működtetésének költségeit és veszteségeit – elhiszem a LÉT alkotóinak, hogy az állampolgári alapfizetés költségvetésre gyakorolt hatását, a bevezetés évében, nagyjából kiegyenlítik a megtakarítások. (Számos más szociális juttatás megszűnése, a munkaadók/munkavállalók terhére végrehajtott „pénz az ablakban” átcsoportosítás, hasonlók). Túlteszem magam azon is, hogy az akár 4–500 milliárd forintnyi többletteher ismét csődközeli helyzetbe hozhatja a részben mesterséges, átmeneti eszközökkel egyensúlyba hozott költségvetést.
De mi lesz 3-4 év múlva? Mi lesz, ha a tartósan munkanélküliek száma tovább nő, vagy – éppen mert az állampolgári alapfizetés erre ösztönzi – az aktív felnőttek újabb tömegei áramlanak át a szürkegazdaságba? Néhány százalékos elmozdulás ezen a területen ezermilliárdos fedezet- és költségvetési hiányt teremthet. Ez elviselhetetlen kockázat.
S bár csatlakoznom kell Csillag és Mihályi óvatos dicséretéhez („kulturált, emberarcú és emberi nyelven írt (...) minőségileg százszor különb, mint amit az állami apparátusok (...) az elmúlt három évben nyilvánosságra hoztak”) : nehéz értékelni egy ilyen súlyú programot a gazdasági növekedés és a foglalkoztatottság alakulásának akár szélsőséges variánsait tételező, közép- és hosszú távú pénzügyi modell nélkül. Az pedig hiányzik.
A „LÉT” civilszervezet, s egy civilszervezetnek, ugye, joga van együgyűnek lenni. Azzal foglalkozni, ami neki fontos, másokra hagyva a konfliktusos szempontokat. Az elesettek helyzete, helyzetük javítása, a szolidaritás erősítése fontos, kétségtelen. Ám a LÉT javaslata forrósodó s nem is akármilyen téttel bíró választási kampány közepébe érkezett. Így, időzítésénél fogva, nem civil, hanem politikai akció.
Alaposan bevágták a kisbaltát a LÉT koncepcióját kidolgozó „civilek” a kocsmaasztal közepébe (és a választási kampány sűrűjébe). Aki nem ért egyet az állampolgári alapfizetés gondolatával, az a nép ellensége, a szegények gondja iránt érzéketlen, önző, elitista bunkó. Aki viszont felvállalja vagy akár lebegteti, az a politikatörténet legdrágább választási ígérgetésébe bonyolódik. Szavazz ránk, s kapsz havi 50 000 forintot, csecsemőtől aggastyánig. (Pardon, a csecsemők csak 25 ezret, mielőtt azzal vádoltatnék, hogy nem olvastam el a LÉT 98 oldalát.)
A kisbalta-hajigálásban persze nincs semmi szokatlan a nemzetiszínű vagy rózsaszín szalaggal átkötött, délibábos koncepciók posztmodern kommunikációjának világában. S nem is okoz nagy bajt, ha az akció célja valamely, viszonylag tisztes ellenzéki pozíció megszerzése. Amelyben ugye az ígérgető ártatlanul tárhatja szét a karját: látjátok, csak én képvisellek benneteket igazán, de nem kaptam felhatalmazást... De mi van, ha az ígéret hat, sokakra, és meg is kell(ene) csinálni?
Akkora balhé, amelyhez képest Őszöd és következményei legföljebb ártatlan civakodás a szakszervezeti nyugdíjasok teadélutánján.
1 Kornai János: A hiány, 1980
2 http://www.255075.hu/upload/tanulmany.pdf



URL: http://es.hu/kovacs_zoltan;sumakok;2014-01-29.html


Sumákok
Két napja arról írt az index , hogy Szabó Balázs miniszteri biztos hetekig vizsgálta a közoktatás legfőbb irányító szervezetét, a Klebelsberg Intézetet (KLIK). Számos működési hibát talált, jelentésében egyebek között azt írta: jellemzők a hibás gazdasági döntések, rossz a vezetési stílus, általános a jobbító javaslatok lesöprése.



URL: http://es.hu/kornis_mihaly;isten_elforditja_az_arcat;2014-01-29.html


Isten elfordítja az arcát
Isten elfordította az arcát. Nem vesz tudomást a világról. Eltávolodott, lemondott rólunk. A próféták azt mondják, ilyenkor az emberen, a népen a sor, hogy rábírja az Örökkévalót kettejük szövetségének új megerősítésére. Ma az Örökkévaló – erről szólt a huszadik század – nem reménykedik az emberben. Valaki hiányzik.



URL: http://es.hu/marosan_gyorgy;mirol_is_szol_paks;2014-01-29.html


Marosán György
Miről is szól Paks?
1969-ben szereztem meg fizikusi diplomámat. Szakdolgozatomat – Mágneses elemi gerjesztések vizsgálata rugalmatlan neutronszórással – a KFKI kísérleti reaktoránál készítettem egy kimagasló tehetségű kutató irányításával és egy kiváló tudományos közösség önzetlen támogatásával. Hivatkozhatnék arra, hogy „értek” Pakshoz. De nem teszem. Nem azért, mert mindez negyvenöt évvel ezelőtt történt, és ismereteim mára „nullázódtak”.



URL: http://es.hu/megyesi_gusztav;holborn_station;2014-01-29.html


Holborn station
Az MTI jelenti, hogy a Jobbik elnöke föl van háborodva, mert amikor a múlt héten Londonban járt fórumot tartani a kint dolgozó magyaroknak, de az ellentüntetők megakadályozták ebben, a nagykövetség semmit se tett, még egy állásfoglalást sem adott ki. Ugyanakkor a Jobbik elnöke elégedett a londoni rendőrökkel, akik „végig tudták, hogy az ellentüntetők és a Jobbik-szimpatizánsok közül ki a csőcselék, és ki az, aki egy békés rendezvényt szeretne látni”.



URL: http://es.hu/merenyi_agnes;karma_te_edes;2014-01-29.html


Karma, te édes
Ülök a csapdában, pislogok kifelé. Gyomromba visszaköltözött a jól ismert, otthonos görcs, amely nagyjából fél éve távozott. Érthetetlen, hiszen most kellene megkönnyebbülnöm, amikor annyi év után világossá vált, hogy nincs menekvés az orvul elém helyezett, lekörmölt, írógépelt, kinyomtatott, átfaxolt, e-mailben küldött strófák, oldalak, kötetek sora elől.



URL: http://es.hu/oszabo_attila-vajda_eva;szerencsesek_es_zsenik;2014-01-28.html


ÓSZABÓ ATTILA-VAJDA ÉVA
Szerencsések és zsenik
Fiúk a bányában X.
"A Fidesz-MPP a pénzeivel mindig elszámolt, tehát a pártból pénz soha nem tűnt el" - jelentette ki 1999. október 11-én Orbán Viktor miniszterelnök a Fiúk a bányában című (ÉS, 1999. augusztus 20.) riportunk kapcsán született első fokú bírósági ítéletre reagálva. Ez az állítás azonban ebben a formájában nem igaz. A párt vezetői valójában még saját tagságuk előtt sem számoltak el azzal, hogy mire fordították azt a pénzt, amelyet a Fidesz egy titkos politikai paktum részeként 1992 őszén kapott. A hatóságok pedig csak azt vizsgálták, hogy az állami vagyonból törvényesen jutott-e ingyen több nagy értékű belvárosi ingatlanhoz a Fidesz és az MDF. Így idestova hét éve senki nem tudja, mi lett az ingatlanok eladásából származó pénz sorsa. Alábbi riportunkban ezért megkíséreltük az újságírás eszközeivel "kibogozni": milyen módon szerezték meg és mire fordították a párt gazdasági szakértői és legfőbb vezetői azt a hétszázmillió forint körüli összeget, amely az egyik ingatlan, az egykori Tisztikaszinó eladásából származott.
"Legyetek erősek, a választási kampánynak ez még csak a gyenge előjátéka" - ezekkel a szavakkal fordult a Fidesz Országos Tanácsához 1993. június elsején írott körlevelében Áder János, a párt Országos Választmányának elnöke, amikor a közélet már hetek óta a Magyar Demokrata Fórum (MDF) és a Fidesz közös ingatlanügyletétől volt hangos. Napvilágra került ugyanis, hogy az Antall-kormány 1992 tavaszán titkos határozattal két nagy értékű belvárosi ingatlant juttatott a két pártnak. Áder levele a mind bizonytalanabbá váló tagságot igyekezett megnyugtatni, hogy nincs politikai háttérmegállapodás az MDF-fel: "az aránytalanságok jórészt az előző kormány döntésének köszönhetőek. Lehet, hogy a Németh-kormány az MDF-et és a Fideszt azért juttatta kisebb alapterületű székházhoz, hogy két évvel később politikai vádakat kovácsolhasson az MSZP ebből a helyzetből? Ez nem valószínű. Az viszont tény, hogy az akkori döntés esetlegessége miatt ma bármelyik párttal lehetnénk egy csónakban." Ez a magyarázat azonban a kétkedőket nem győzte meg, és - bár a sorokat kifelé zárták - a párton belül sokan vélték úgy, hogy az akkori kormánnyal radikálisan szembenálló, és emiatt a népszerűségi listát toronymagasan vezető Fidesz könnyen elcsúszhat ezen a "banánhéjon". Magát a tranzakciót párton belül többen "hiperpragmatikus" lépésként értékelték, mivel Áder János szerint "a fő cél az volt, hogy se külső, se belső források ne jelentsenek számunkra olyan függő helyzetet, amikor a pártnak csak korlátozott mértékben van módja arra, hogy saját politikát folytathasson. Így tudtuk elkerülni, hogy bármilyen gazdasági vagy más érdekcsoport zsebébe kerüljünk". Egy év múlva a parlamenti választásokon azonban bizonyossá vált, hogy az így megszerzett pénzt nem lehetett politikai szavazatokra váltani, sőt: az eset máig éktelenkedő folt a "tiszta kezek politikáját" hirdető Fidesz arculatán.
Pénzszőke
A levél sok tekintetben helyes elemzése volt a rendszerváltás egyik súlyos mulasztásának, annak, hogy az akkoriban formálódó demokratikus pártokat infrastruktúra és megfelelő anyagi háttér nélkül bocsátotta útjukra. Kezdetben főképp az országos központok és a hivatali szervezetek elhelyezése okozott súlyos gondokat. A "hőskorról" minden pártnál legendák keringenek, a Fidesz esetében például az alagsorban üzemeltetett központi párthelyiségről, az ajándékba kapott fénymásolóról és minibuszról, valamint Orbán Viktor "szakadt" Volkswagen Golfjáról, amelyet mindig éppen az használt, akinek szüksége volt rá. A helyzet azonban hosszú távon tarthatatlan volt, ezért az MSZMP megszűnését követően egyre többen követelték, hogy az állampárt vagyonából ne csak az utódszervezetnek minősülő MSZP, hanem az új politikai csoportosulások is részesüljenek. A Németh-kormány az első demokratikus választásokig átmeneti jelleggel az MSZMP-vagyon terhére átadott ugyan irodaházakat a politikai pártoknak, de csak használatra, nem tulajdonba. Az 1990-es országgyűlési választásokat követően megindult a harc, hogy a használatba kapott épületeket a pártok ingyen tulajdonukba vehessék. Ez ugyanis annak az esélyét jelentette számukra, hogy az ingatlanok hasznosításával rövid időn belül készpénzhez jutnak, s erre égető szükségük volt. Közel féléves - parlamenti kivonulásokkal és késhegyre menő vitákkal övezett - tárgyalássorozat után 1991. május 21-én végül hatpárti megállapodás született az Országgyűlésben, amely szerint a parlamenti pártok mindegyike nettó2000 négyzetméter hasznos alapterületű épületre jogosult. Ezen túlmenően a választásokon elért szavazati arányok függvényében további, legfeljebb1500 négyzetméter nettó alapterületre is jogosultságot szereztek. Az MDF-et és a Fideszt együttesen3300 négyzetméter többletingatlan illette meg, mivel az addig használatukban lévő székházak alapterülete jóval kisebb volt a megállapodás szerintinél.
Kész, kezet moss!
Az MDF-nek és a Fidesznek járó további ingatlanok kiválasztásával és átadásával a kormány a Pénzügyminisztérium (PM) Vagyongazdálkodási Főosztályát bízta meg 1991 őszén, amely a feladatot "továbbpasszolta" a Kincstári Vagyonkezelő Szervezetnek (KVSZ). Hamar kiderült: a kincstár nem rendelkezik olyan ingatlanokkal, amelyek megfeleltek volna a hatpárti megállapodásban foglalt elveknek. Így került a képbe az Állami Vagyonügynökség (ÁVÜ), amely az állami vállalatoktól elvont, közel húsz székházból éppen akkor alakított ki egy ingatlanportfoliót, melynek kezelésével a Belvárosi Irodaház Kft.-t (BI Kft.) bízta meg. A BI Kft. feladata többek között az volt, hogy rendezze az ingatlanok tulajdoni helyzetét, gondoskodjon az épületek állagának megóvásáról, és kutassa fel a lehetséges befektetőket. Gerő Pétert, a BI Kft. vezetőjét ebben az időszakban többször a PM-be kérette László András főosztályvezető azzal, hogy az általuk kezelt ingatlanok közül jelölje meg a pártok elhelyezésére alkalmas irodaépületeket. Gerő Péter és munkatársa, a jogi kérdésekkel foglalkozó Mohácsi Tibor határozott elképzelésekkel rendelkezett arról, hogyan lehetne a rájuk bízott vagyont a lehető legjobban hasznosítani, így "eszük ágában sem volt" a pártoknak belvárosi épületeket ajánlani. Ennek alapján, a törvényben előírt négyzetmétereket szem előtt tartva, mindenekelőtt külvárosi ingatlanokra igyekeztek irányítani a pártvezetők figyelmét - bár az ajánlatok között szerepelt egy rózsadombi épület is. 1991. november 25-én a KVSZ ajánló ingatlanjegyzéket adott át a két pártnak, amire válaszul azt közölték: hajlandók megosztozni a felajánlott ingatlanokon, amennyiben azokat a KVSZ legkésőbb év végéig a tulajdonukba adja. Ezt a feltételt azonban a KVSZ a rövid határidő miatt nem volt képes teljesíteni, a felajánlott épületek ugyanis lakottak voltak. Egyes források szerint a pártok képviselőit (a Fidesz részéről Varga Tamás és Simicska Lajos gazdasági szakértők, az MDF részéről pedig Balsai József ügyvéd - Balsai István akkori igazságügy-miniszter rokona - és Kollár K. Attila gazdasági igazgató) ez nem különösebben zavarta. A tárgyalásokon részt vevők mindegyike tisztában volt ugyanis azzal, hogy a "szemforgató", csak a négyzetméterekkel foglalkozó hatpárti megállapodással szemben az MDF-nek és a Fidesznek elsősorban nem irodára, hanem pénzre van szüksége. Ennek ékes bizonyítéka az a levél, amelyet a két párt nevében 1991. december 20-án írtak a Kincstári Vagyonkezelő Szervezet akkori igazgatójának, Penz Andrásnak, és amelyben a következő javaslatot tették: "Tekintettel arra, hogy a két párt jogosultságát kielégítő ingatlan nem áll rendelkezésre, így a Magyar Demokrata Fórum és a Fiatal Demokraták Szövetsége a jogosultsági igénynek megfelelő ingatlan pénzbeli megváltására tesz javaslatot. A megváltás összege: 1,7 milliárd forint (...), amely összeg kifizetését az érintett két párt 1992. január hónapban kívánja kézhez kapni." A javaslat Kupa Mihály akkori pénzügyminiszteren bukott el, aki szerint a törvény szövege egyértelműen ingatlanjuttatásról beszél, és különben sem volt a költségvetésben ekkora összegre fedezet. A tárgyalások tehát három hónap múltán visszajutottak a kiindulási pontra: az állami vagyon terhére ingyenesen ingatlant kellett juttatni a két pártnak. Az új fordulóban a tárgyalási alapot már két igen értékes (a Széchenyi rakpart 3. és a Váci utca 38., a Tisztikaszinó) belvárosi épület képezte, amelyeket információink szerint a Simicska-Varga páros választott ki a Belvárosi Irodaház Kft. nyilvánosan is hozzáférhető ajánlatából. Amikor 1992 januárjában újabb találkozókra került sor a pártok és az állami szervek képviselői között, a konkrét igényt már az ÁVÜ nevében tárgyaló Slosár Gábor, a privatizációs szervezet akkori helyettes ügyvezető igazgatója is támogatta. A januári egyeztetések során azonban kiderült, hogy mindkét ingatlan "problémás". A Széchenyi rakpart 3-ban két állami vállalat, az ERBE és az Erőterv "lakott", elhelyezésükről gondoskodni kell, a Tisztikaszinó hatalmas épülete pedig két külön helyrajzi számon szerepel a nyilvántartásokban. Ráadásul utóbbi egy részére a Mogürt - kedvezményes díj fejében - hosszú távú bérleti jogot szerzett, az üresen álló másik épületrész iránt pedig több befektető is érdeklődött, például egy spanyol, illetve egy osztrák cég. De nemcsak a külföldiek, maga a Belvárosi Irodaház Kft. is gondolkodott azon, hogy kaszinó üzemeltetésével hasznosítsa az impozáns, ám meglehetősen elhanyagolt állapotban lévő épületegyüttest. Az elképzelések azonban nem váltak valóra, miután a pártok ragaszkodtak a kiszemelt épületekhez. Január-februárban, miközben folytak az egyeztetések, felbukkant az érdeklődők között a Magyar Külkereskedelmi Bank (MKB) is. Az MKB akkor már évek óta épületgondokkal küszködött, és mivel bérlőként kapcsolatban állt a Belvárosi Irodaház Kft.-vel, látóterébe került az egykori Tisztikaszinó épülete is, amely reprezentatív volta miatt megfelelőnek tűnt, hogy banki székházzá alakítsák. Mire azonban a bank akkori vezetése rászánta magát, hogy komolyabban foglalkozzon az ingatlan megvásárlásával, az épület, kacifántos módon ugyan, de a két párt tulajdonába került.
Az ügyletet ismerők közül többen egy "lyukas garast sem adtak volna" azért, hogy ezt a tranzakciót a Fidesz és az MDF képes lesz tető alá hozni. Az ingatlanok átadását ugyanis nemcsak a rendezetlen tulajdonviszonyok, hanem jogszabályi korlátok is nehezítették. Jelesül a hatályos vagyongazdálkodási törvény, amely szerint az ÁVÜ a rábízott állami vagyont csak hasznosíthatja és értékesítheti, ingyenesen azonban nem adhatja át. A "róka fogta csuka" helyzetet a két párt és a vagyonkezelő csapata végül úgy oldotta fel, hogy közvetítőként újra bevonta a tranzakcióba a KVSZ-t, amely ingyenesen is juttathatott állami vagyont. A huszáros megoldást Szabó Tamás akkori privatizációért felelős tárca nélküli miniszter 1992. február 27-én titkos előterjesztés formájában (Tük. 223. sz.) vitte a kormány elé. Antall József miniszterelnök azonban kifogást emelt az előterjesztés ellen, számára ugyanis nem volt világos, hogy jogszerű-e az ingatlanátadás a kincstáron keresztül. Aggályait erősítette egy, a kormányülést követően készült belső kormányzati feljegyzés, mely szerint a KVSZ csak akkor juthat hozzá a kiszemelt ingatlanokhoz, "ha a kormány azokat megvásárolja, vagy kincstári kezelésben lévő ingatlanok értékarányos cseréjével megszerzi, illetőleg a parlament eseti döntésével engedélyezi az ingyenes átadást". A jogi akadályok azonban a legkevésbé sem zavarták az érintetteket. Miközben a kormány szakértői még javában vitatkoztak az eljárás jogszerűségén, 1992. március 10-én, alig két héttel az ominózus kormányülés után az érintettek ötoldalú (a Fidesz, az MDF, az ÁVÜ, a KVSZ és a BI Kft.) megállapodást kötöttek a Váci utcai ingatlan átadásáról. Eszerint az ÁVÜ április 1-jei hatállyal átadja az épület kezelői jogát a KVSZ-nek, amely az ingatlant tizenöt napon belül a két párt osztott tulajdonába adja. Ezzel egy időben, a megállapodás részeként, a két párt bizományosi szerződést írt alá a BI Kft.-vel az ingatlan értékesítésére, 1,3 milliárd forint plusz áfában jelölve meg a minimális vételárat. A szerződés - amint azt a később vizsgálódó állami szervezetek megállapították - feltűnőnek minősülő rendelkezést is tartalmazott, amelynek értelmében az ÁVÜ lényegében készfizető kezességet vállalt a vételár kifizetésére. Érdemes újra hangsúlyozni: a szerződések aláírására akkor került sor, amikor a kormány még nem is döntött az ingatlanátadásról. A kormánydöntésre csak 1992. április 16-án került sor, meglehetősen furcsa körülmények között. A kormány aznapi üléséről - betegsége miatt - hiányzott ugyanis az átadás ilyetén formáját kifogásoló Antall József miniszterelnök, így az ülést Boross Péter akkori belügyminiszter vezette. Lényegében változatlan formában fogadták el az eredeti, februári előterjesztést, tudomást sem véve a szakértők aggályairól.
Eredeti fölhalmozás
A Fideszt képviselő Simicska Lajos és Varga Tamás március 10-ét követően már biztosak lehettek abban, hogy "pénz áll a házhoz", mégpedig legalább 600 millió forint. Ennek tudatában komoly gazdasági manőverekbe kezdtek. Több nagy összegű hitelt vettek fel például néhány kereskedelmi banktól. A Magyar Hitel Banktól a "vidéki irodahálózat fejlesztésére" 50 millió forintot, a Budapest Banktól pedig 98 millió forintos folyószámla-hitelt kértek és kaptak, a Fico Kft. "gépjármű-kölcsönzési üzletágának beindítását" jelölve meg célul. A hitelek fedezetét minden esetben a párt Lendvay utcai székháza jelentette. Egy, a Fico Kft. és a párt gazdálkodását egyaránt jól ismerő informátorunk szerint ezekből a hitelekből a párt azonban nem sok pénzt használt fel, igaz, nem is volt rá szüksége, miután abban az esztendőben a teljes éves költségvetése 200 millió forint körül volt. Hogy mi lett a hitelekből származó pénz tényleges sorsa, azt igen kevesen tudják. Annyi biztos, hogy 1992. április 26-án a Fidesz az "autókölcsönző üzletág tárgyi eszköz beszerzéseire" hivatkozva 122 millió forintot adott át a Fico Kft.-nek. A pénzek mozgatását Simicska Lajos intézte, így forrásaink szerint arra a kérdésre, hogy mire fordították a pénzt, valószínűleg egyedül ő tudja a pontos választ. Egy azonban biztos: a Fidesz és a Fico Kft. közötti élénk pénzmozgások időben egybeesnek azzal a "cégalapítási hullámmal", melynek során a párt több vezető tisztviselője (Varga Tamás és Simicska Lajos) és rokonaik (Kövér László öccse, Simicska Lajos felesége, Varga Tamás édesapja) vállalkozásokat alapítottak, illetve a már meglévőkben tőkét emeltek. Közöttük is meghatározó szerepet játszott a Varga Sándor (Varga Tamás édesapja) és Pusztai Zsuzsanna (Simicska Lajos felesége) által tulajdonolt Best Lízing Kft., amelyben 11,9 millió forinttal a Foliograph Bt. (képviselője Schlecht Csaba) emelt tőkét. A Best Lízing a Fico Kft. gépjárműkölcsönzési üzletágának - amely "Jet-Car" fantázianéven külön egységet alkotott a kőbányai Szállás utcában - fontos szereplőjévé vált. A működés alapötletét forrásaink szerint egy joghézag kínálta: a hosszabb ideje külföldön élők, a diplomáciai útlevéllel rendelkezők és a társadalmi szervezetek vámmentesen hozhattak az országba személygépkocsit. Varga Tamás nagy értékű luxusgépkocsikat akart az országba hozni. (Később a konstrukciót a hatóságok jogszabályba ütközőnek minősítették, ami miatt Varga Tamás három hónapot töltött előzetes letartóztatásban, és jelenleg is büntetőper van folyamatban ellene.) Az autók behozatalára eredetileg a Fico Kft.-t - amelyre mint egy társadalmi szervezet vállalatára, kiterjedt a kedvezmény - szemelték ki. Azon kevesek azonban, akik a párton belül tudtak erről, ellenezték a tervet. Végül az "importőr" a Best Lízing (későbbi Autó Classic) Kft. lett, amely 1992-ben kilenc nagy értékű gépkocsit - köztük egy Rolls-Royce-ot és egy Ferrarit - biztosított a Fico Kft. számára. Ezek együttes értéke 88 millió forint volt. A cégalapítási hullám főszereplője az 1992. április 2-án létrejött Quality Invest Rt. volt, amelyet nem titkoltan befektetési célokra hozott létre Simicska Lajos, Varga Tamás és Kövér Szilárd 102 millió forintos alaptőkével. A pénz nagy részét üzletrészek vásárlására fordították. Az Orbán család bányavállalkozásban szerzett tulajdonrészük (ÉS, 1999. augusztus 20.) csak egy volt a sorban. Érdekeltségükbe tartozott például az augusztusi cikkünkben szintén szereplő Arzenál Kft. is, amelynek alaptőkéjét abban az évben 64 millió forinttal emelték meg. A Quality Invest Rt. tulajdona volt az egymillió forintos törzstőkével létrehozott Quality Party Service Kft. is, amely a Bajkál éttermet üzemeltette. A vendéglő a Fidesz egyik központi találkozóhelye lett, a párt vezetése számos esetben tartotta itt formális és informális találkozóit. Többen kellemes emlékeket őriznek a helyről, ahol "marha jól főztek, különösen a kagylót és a fokhagymás csigát csinálták jól". A cégek sorában tulajdonosi szerkezete miatt számít unikumnak az 1992. augusztus 31-én létrehozott Millennium Rt. A vállalkozás kezdetben Kövér László gimnáziumi évfolyamtársa, Grácsmann Tibor tulajdonában állt, később azonban felbukkant tulajdonosai között az a Demokratikus Ezredfordulóért Alapítvány is, amelynek a Fidesz kereken tízmillió forintot utalt át 1992. augusztus 15-én. Az rt. felügyelőbizottságában az alapítványt Szadai Károly, Kövér László akkori titkára, jelenlegi kabinetfőnöke képviselte. Ez a távolról sem teljes felsorolás is jól mutatja, miként szőtte körül fél év alatt a Fico Kft.-t és rajta keresztül a Fideszt olyan magáncégek hálója, amelyekben főként a párt vezető tisztviselői, illetve azok rokonai és barátai játszottak meghatározó szerepet. Ezeket a cégeket illeti meg a független magyar bíróság által első fokon is elfogadott "Fidesz-közeli cég" elnevezés.
Altiszti kaszinó
Az mindenestre biztos: a Tisztikaszinóért járó pénz a "gründolási hullám" kezdetén még nem volt a Fidesz számláján. Oda csak 1992 szeptemberében került, amikor az akkor még állami tulajdonban lévő Magyar Külkereskedelmi Bank, néhány hétig tartó "kemény alkudozás" után, 1,53 milliárd forintos vételárban állapodott meg a két párttal. Ebből 697 millió forint illette a Fideszt. Az ügylet plusz pikantériája, hogy 1992. szeptember 23-án a bank és a két párt csak előszerződést kötött egymással, valószínűleg azért, mert - ahogy egy, a tárgyalásokon részt vevő forrásunk mondta - "a pártok képviselői utaltak rá, hogy hatpárti egyetértés mellett előkészületben van a párttörvény olyan irányú módosítása, amely szerint a pártoknak a következő évtől nem kell áfát fizetniük". Ennek azért volt jelentősége, mert az ingatlanpiac általános gyakorlata szerint mindenki bruttó összeggel számol. Magyarán: a vevő megmondja, hogy mennyit hajlandó fizetni, az áfával nem foglalkozik. Nem volt ez másként a Tisztikaszinó esetében sem, így különösen kapóra jött, hogy a parlament 1992. december 21-én valóban módosította a párttörvényt. Az adásvételről szóló végleges szerződést csak 1993. január 11-én írták alá a bank és a két párt képviselői. Az előszerződés alapján azonban már 1992. szeptember 30-án megkapták a vételár közel 90 százalékát, 1,4 milliárd forintot. Ebből az MDF számlájára 761,6 millió, a Fideszére pedig 638,4 millió forint folyt be. A székházpénz nagyobb része azonban nem sokáig maradt a Fidesz bankszámláján, azt különféle jogcímeken átadta a Fico Kft.-nek. Elsőként 200 millió forintot folyósítottak 1992. október 9-én egy "Befektetési keretmegállapodás" részeként, évi 23 százalékos kamat mellett, ezt rövid idő múlva az "alapító befektetési stratégiája alapján, további kihelyezések forrásaként" újabb 45 millió forint követte. További 100 millió forintból a Fico Kft. a Creditanstalt Rt.-nél állampapírt vásárolt, 120 millió forintot pedig három hónapra a Magyar Hitel Banknál vezetett folyószámlán kötöttek le. A fennmaradó részből visszafizették azt a 98 millió forintos folyószámlahitelt, amit korábban a Budapest Banktól vettek fel. Összességében tehát a Fidesz által különféle jogcímeken, ideiglenes jelleggel a Fico Kft.-nek átadott pénzeszközök egyenlege 1992 végén elérte 425 millió forintot. Ezt az összeget 1993. január 5-én újabb 149 millió forint követte, amely a Fico Kft. törzstőke-emelésére szolgált. Így végeredményben a Tisztikaszinó eladásából származó pénz szolgált annak forrásául, hogy a Fico Kft. üzleti tevékenysége a korábbiakhoz képest jelentősen kiterebélyesedett.
Fogd a pénzt és kuss!
A párt és a Fico Kft. közötti "élénk, kétirányú pénzmozgásról" azonban a Fidesz néhány felső vezetőjén kívül senkinek sem volt tudomása. A vezetőség ugyanis az éves költségvetés elfogadáskor egy olyan klauzulát fogadtatott el, a vegyes és záró rendelkezések között, amely "felhatalmazta az Országos Választmányt, hogy a költségvetés tervezett bevételén felül rendelkezésre álló bevételek felett szabadon rendelkezzen". A párton belül egyébként is kevesen törődtek a pénzügyekkel, a parlamenti frakciótagokat teljes mértékben lekötötte a politizálás és a törvényhozói munkára való felkészülés. Ez az általánosnak tekinthető hozzáállás tette lehetővé, hogy - az információink szerint egyébként már 1989 őszén a párt gazdasági szakértőinek felkért - Simicska Lajos és Varga Tamás nagy önállósággal járhassanak el a gazdasági ügyekben. A tagságot emiatt sokkolták a lapokban 1993 közepén a székházeladásról megjelent hírek. Ettől kezdve a frakcióülések és pártösszejövetelek állandó kérdése lett: hol a pénz. A legtöbb támpontot erre a párt vezetői közül Áder János adta a már idézett levelében: "részben bankbetétben, részben a Fico Kft. törzstőke-emelése ebből történt, részben hiányt finanszíroztunk belőle, a legnagyobb részt a helyi irodák megnyitására fordítottuk, és bizonyos költségvetési feladatok teljesítésére is ebből az összegből került sor". Áder ugyanakkor hivatkozott levélében a Fidesz-kongresszus által megválasztott Számvizsgáló Bizottságra is, amely állítása szerint 1993 elején megismerte az ingatlaneladás körülményeit, és azzal kapcsolatban semmilyen kifogást nem emelt. A Számvizsgáló Bizottság azonban később - a választási vereséget követő kongresszusra készített jelentésében - több olyan jelenségre is felhívta a figyelmet, amely negatív hatással lehetett a gazdálkodás eredményességére. Így például arra, hogy a "nagy összegű szerződéseknél nem minden esetben történt versenyeztetés, azaz nem találtuk nyomát ellenajánlatok bekérésének. Ez a körülmény csökkenthette a rendelkezésünkre álló vagyon felhasználásának hatékonyságát, pénzünk optimális felhasználását". Mindazonáltal "olyan, alapvető hiányosságra utaló jeleket nem találtunk, amely a részünkre átadott dokumentáció valódiságát megkérdőjelezné". A bizottság ekkor már másfél éve szorgalmazta, hogy szigorúbb összeférhetetlenségi szabályokat állapítsanak meg a párt vezetőivel és családtagjaikkal kapcsolatban. Javaslatukból azonban csak annyit fogadtak el, hogy a párt vezető testületeinek tagjai nem nyilvános nyilatkozatot tesznek arról, mely cégben van tulajdonrészük, illetve mely cégeknél rendelkeznek ellenőrző, irányító funkcióval. A nyilatkozattétel nem terjedt ki a családtagokra. Az is igaz, hogy maguk a Számvizsgáló Bizottság tagjai is tisztában voltak azzal, hogy egy párt gazdálkodása nemcsak üzleti, hanem bizalmi kérdés is, hiszen - ahogy egyik, a bizottság munkáját jól ismerő forrásunk mondta - "egy párt nem közbeszereztet", hanem hozzá közeli cégekkel dolgoztat. Simicska Lajos és Varga Tamás mindent elkövetett, hogy senki ne lásson bele lapjaikba. Bizalmatlanságuknak sok oka volt, így forrásaink szerint egyebek mellett az, hogy "a fiúk féltek, hogy kikerülnek az infók". Ráadásul a székházügy napvilágra kerülése után úgy érezték, hogy a sajtó egyre ellenségesebb velük, ezért még a választott testületeknek is csak vonakodva mutatták meg a papírokat. Az információk kiszivárgásának megakadályozására az egyik leghatásosabb mód az volt, hogy a cégekbe tulajdonosként, ügyvezetőként, könyvvizsgálóként családtagokat, barátokat ültettek, és ahol felügyelő-bizottsági tagokra volt szükség, oda ugyancsak bizalmi embereket helyeztek. Utóbbiak azonban nagyon hamar lemondtak tisztségükről. Indokuk többnyire ugyanaz volt: nem voltak fb-ülések, a cégek működésébe az fb-tagoknak nem volt érdemi beleszólásuk, sőt, információval is alig rendelkeztek. Úgy érezték tehát, hogy semmi keresnivalójuk nincs ott. Ez történt a Fico Kft. három fb-tagjával, Spéder Zoltánnal, Fertő Imrével és Bayer Zsolttal is, akik 1993 őszén együtt nyújtották be lemondásukat. Nekik sem volt betekintésük abba, hogy mi történt a Fico Kft. pénzeivel. Csupán "szállongó hírek" terjedtek arról, hogy a pénzt többnyire "befektetési előleg vagy kölcsön formájában" adták tovább Fidesz-közeli cégeknek. A Bajkál étteremről például az általunk megkérdezettek szerint "mindenki tudta, hogy valamilyen módon a Fideszhez kapcsolódik, csak éppen azt nem, hogy pénzügyileg hogyan".
Becsületes megtaláló
Orbán Viktor október 11-én az RTL Klub - korábbi riportunk alapján feltett - kérdésére, hogy kapott-e az édesapja bányavállalkozásában egy darabig tulajdonosként szereplő Quality Invest Rt. 102 millió forintot a székházpénzből, azt válaszolta: "hogy a Fidesszel szabályszerű üzleti kapcsolatban álló több tucat cég közül ki milyen tranzakciókat bonyolított, abban én nem tudok nyilatkozni. Én csak azt tudom megmondani, hogy milyen ellenőrzések és hányszor történtek akár a párton belül, akár az Állami Számvevőszék, akár az adóhivatal részéről". Csakhogy a felsorolt állami szervezetek és hatóságok nem ezeket a gazdasági ügyleteket vizsgálták. Érdemi vizsgálatra ugyanis az adóhatóságon kívül senkinek nincs is felhatalmazása. Többszöri nekifutásra ugyan 1996-ban a parlamentben kormánypárti kezdeményezésre létrehoztak egy vizsgálóbizottságot, azonban az is csak arra kereste a választ, hogy nem nagyobb alapterületű ingatlant kapott-e a két párt, mint amekkora a hatpárti megállapodás alapján járt volna. Közel egy év után a bizottsági jelentés megállapította: "a törvényi rendelkezések megsértésével (...) a Fidesz és az MDF, a kormány, az ÁVÜ és a KVSZ tevékeny közreműködésével, kétmilliárd forintot meghaladó olyan bevételhez jutott, amely őket nem illette meg". A parlamenti bizottság felkérésére az ügyet ugyancsak alaposan körbejáró Állami Számvevőszék (ÁSZ) szintén csak az ingatlanjuttatás törvényességét vizsgálta, azt viszont már nem, hogy a székházak eladásból származó kétmilliárd forintnak mi lett a sorsa. Ezt az ÁSZ akkor sem vizsgálhatta, amikor kétévente ellenőrizte a párt gazdálkodását. A számvevők hatásköre ugyanis csak arra terjed ki, hogy a Fidesz mint párt számláiba betekintsenek, a tulajdonában volt Fico Kft. gazdálkodása azonban jórészt rejtve maradt előttük. Mint a vizsgálatot végzők egyike elmondta, a párttörvény rendelkezései miatt még a pártok hivatalos vállalkozásait sem vizsgálhatják, nemhogy a "szatelit-cégeket". Felhatalmazásuk csupán arra terjed ki, hogy ellenőrizzék: a politikai pártok betartják-e a párt- és a számviteli törvény vonatkozó előírásait. Arra nem, hogy megvizsgálják, a pártoktól kapott pénzeket mire fordítják vállalkozásaik. Orbán Viktor korábbi kijelentésével ellentétben - miszerint a számvevők mindent rendben találtak a párt gazdálkodásában - az ÁSZ még így is azt állapította meg 1995-ben, a 92-93. évi gazdálkodás vizsgálatakor, hogy a Fidesz és a Fico Kft. közötti ügyletek lebonyolítása során megsértették a számviteli törvény alapelveit. A jelentés kimondta, hogy "a vizsgált időszakban igen nagy összegű, élénk, kétirányú pénzforgalom bonyolódott a párt és az általa alapított Kft. között. E pénzmozgások megfelelő nyilvántartását és a számviteli törvényben előírt számviteli bizonylatokkal történő tételes dokumentálását elmulasztották". A számvevők ezért nem is voltak képesek az egyes pénzmozgások mögött meghúzódó gazdasági műveletek azonosítására. Ezért felkérték az Adó- és Pénzügyi Ellenőrzési Hivatalt (APEH), hogy a párt és a Fico Kft. között létrejött befektetési keretmegállapodást azzal a szemmel vizsgálja meg, hogy nem sértették-e meg az adózásról, valamint a pártok gazdálkodásáról szóló törvényt. Közel kétéves hallgatás után, 1997. július 24-én az APEH elnöke levélben közölte a Számvevőszékkel, hogy az általuk kifogásolt pénzügyi műveletek nem sértették egyik törvény előírásait sem, bár 17,5 millió forint adóhiányt találtak. Kékesi László, az adóhivatal akkor újonnan kinevezett elnöke Medgyessy Péter pénzügyminiszternek 1997 februárjában küldött feljegyzésében viszont jelezte, hogy "a Fico Kft. számlázásával összefüggésben jogszabálysértést tárt fel az APEH Pest Megyei Igazgatósága", ezért a vállalkozásnál újabb kiegészítő vizsgálat vált szükségessé. Ennek eredményét a mai napig nem hozták nyilvánosságra, a revíziót végzőket pedig köti az adótitok. Az már csak merő véletlen lehet, hogy a Fidesz tavalyi választási győzelmét követően Simicska Lajos mint az APEH elnöke első körben éppen azokat a dolgozókat (köztük az elnökhelyetteseket és több megyei igazgatót) rúgta ki azonnali hatállyal a hivataltól, akiknek rálátásuk lehetett a Fico Kft. ügyeire. Forrásaink egy része szerint Simicska működése során mindazonáltal bizonyította, hogy "rablóból lesz a legjobb pandúr", miután "abnormalitásba torkolló zsenialitásának" és erős politikai támogatottságának köszönhetően, adófőnöki regnálása idején a korábbinál jóval hatékonyabban hajtották be az adókat.
Spiritusz Viktor
Ennek ellenére újságírói eszközökkel is világosan nyomon követhető, hogy a Tisztikaszinó eladásából származó pénz miként vándorolt a Fidesztől a Fico Kft.-ig. Azt azonban, hogy a párt vállalkozása pontosan mihez kezdett ezzel a több száz millió forinttal, még a hatósági vizsgálatok sem voltak képesek egyértelműen megállapítani. Az ezeket feszegető kérdéseket pedig - függetlenül attól, hogy ki teszi fel - a párt vezetése rendre politikai támadásként vagy árulásként értékeli. Ezt még a Fideszen belül is szóvá tette egy, az 1994-es választási vereséget követően készített belső elemzés, amely szerint a Fidesz életének legkényesebb területéről, a gazdasági ügyekről "senki nem mert még a legszűkebb pártnyilvánosság előtt sem érdemi diskurzust kezdeményezni. Enélkül viszont nehezen képzelhető el valóságos megújulás. A talaj ráadásul nagyon ingoványos, mert itt szinte tökéletes az információhiány. A titkosításnak persze nemcsak előnye van, hanem hátránya is. Egyfelől az az egy-két ember, aki mindent tud, annak (azoknak) kell elvinnie a balhét. Másfelől attól, hogy a párt formális vezető testülete tagjainak túlnyomó többsége nem tud semmiről, nem bújhat ki a felelősség alól". Ezt a felelősséget azonban eddig senki nem vállalta fel. Egyedül a Fidesz elnöki posztjáért 1994 őszén ringbe szálló Wachsler Tamás alelnök próbálkozott azzal, hogy a tagságot szembesítse a párt gazdasági ügyeivel és a szakértők, elsősorban Simicska Lajos, Gansperger Gyula és Varga Tamás tevékenységével. Sokak szemében azonban a választmány tagjaihoz írott terjedelmes levele Orbán Viktor pártelnök megbuktatására irányuló kísérlet volt csupán, és nem valóságos elszámoltatási kísérlet. Ezzel együtt a gazdasági ügyekről és az azokat irányító Simicska Lajosról igen rossz vélemény alakult ki a Fideszen belül. A már említett belső elemzés szerint "Simicska nem egyszerűen egy gazdasági igazgató, aki azzal törődik, hogy a párt az erőforrásait az adott feltételek között a leghatékonyabban használja fel (ezzel foglalkozik a legkevesebbet), hanem önálló politikai tényező, aki a háttérben folytatott kavarásaival befolyásolja a párt politikáját. Teóriái vannak, politikai koncepciói, amelyeket nem vitat meg a Fidesz egyetlen testületével sem, de amelyek mentén cselekszik. (...) Az égvilágon mindenhez ért, mindenről van véleménye, és úgy képzeli, hogy az ő tiszte a dolgokat rendbe tenni. Ehhez, mint mindenkinek, aki pénzek fölött rendelkezik, meg is van a megfelelő hatalma. (...) Tevékenységével sok kárt okozott eddig a Fidesznek." Az ilyen vélemények azonban - látva a pártelnök kiállását Simicska mellett - fokozatosan kisebbségbe szorultak. A Fidesz tavalyi választási győzelme pedig sokak számára Orbán Viktort igazolta. Azt az embert, aki nyolc évvel ezelőtt váteszként fogalmazott, amikor azt írta a Népszabadságban (1991. szeptember 28.): "az állami vagyon szétosztásából a fiatal generációk élethelyzetükből fakadóan törvényszerűen kimaradnak - leszámítva néhány szerencsést és zsenit. Bár nincs ínyünkre, de elkerülhetetlen, hogy a tulajdonért folytatott brutális küzdelemből a gyenge kiesik".
A cikkben szereplő információk gyűjtésekor számos dokumentumot és újságcikket áttanulmányoztunk. Állításaink nagyban támaszkodnak az Állami Számvevőszék jelentéseire, azokra, amelyek a Fidesz gazdálkodása törvényességének ellenőrzéséről, valamint az egyes pártok ingatlanjuttatásának törvényességi ellenőrzéséről szólnak, a parlament Alkotmányügyi Bizottsága Székházügyi Albizottságának H/4882. számú jelentésére és annak mellékleteire, jegyzőkönyveire, továbbá különféle belső fideszes feljegyzésekre, a Cégbíróságon nyilvánosan elérhető információkra, a Szabad Demokraták Szövetsége által a Postabank-ügy kapcsán nyilvánosan közzétett információkra. Különösen nagy segítséget nyújtottak az események rekonstruálásához a korabeli tudósítások, így a HVG, a Népszava, a Népszabadság és a Magyar Hírlap témánkba vágó cikkei. A dokumentumokon kívül körülbelül harminc, a történetben kulcsszerepet játszó személlyel folytattunk háttérbeszélgetéseket. Ezek mindegyikére 1999 szeptember-októberében került sor. Mivel a cikk témája és a benne szereplő információk jellegüknél fogva számos üzleti, politikai és személyes érdeket sértenek, az információk ellenőrzése és bizonyítása igen nehéz volt. Ellenőrzöttnek tekintjük azt az információt, amelyről írásos vagy egyéb technikai eszközzel rögzített bizonyítékunk van, illetve amelyet legalább kettő, de lehetőség szerint több, egymástól független forrás részleteiben is megegyezően hozott tudomásunkra. A források védelme érdekében a cikkben ők nem nevesíttettek. Ahol egy-két mondat idézőjelek között szerepel, az azt jelenti: forrásunk szó szerint így fogalmazott a háttérbeszélgetés során. Amikor nem szó szerint idézünk valakit, az azt jelenti: forrásunk tartalmát tekintve pontosan a leírtakat mondta, legfeljebb más szavakkal.



URL: http://es.hu/petervari_zsolt;a_hangos_tobbseg_csendes_koalicioja;2013-05-23.html


Pétervári Zsolt
A hangos többség csendes koalíciója
A Paks II. beruházás az előző kormányciklus közepétől kezdődően folyamatosan napirenden van hazánkban az azóta bekövetkezett – és minden korábbi szakmapolitikai programot felülíró – kormányváltás ellenére is. A nagypolitika szintjén példátlan konszenzust élvező (mára az energiapolitika prioritásává előlépett) megaberuházás gyorsított előkészületei alig kapnak médiafigyelmet. Holott a gigaprojekt – hitelkamatokkal együtt értelmezett – bruttó összköltsége megközelíti az állam egyévi költségvetési bevételét. Az elkészített tanulmányok számlája immár majd’ 13 milliárd forintra rúg. A háttérben csendes Fidesz–MSZP–Jobbik-atomkoalíció sejthető.
Napjainkban a kapitalista centrum országaiban ismét energetikai forradalom zajlik, mely a jövő legversenyképesebb nemzetgazdaságait a minél olcsóbb energia biztosításával kívánja megalapozni. Ebből kifolyólag cseppet sem mellékes, hogy évtizedekre milyen technológiával és ahhoz szorosan kötődően milyen árszínvonalon biztosítjuk Magyarország energiaellátását. Az olcsó energiát Németország és Japán az atomstoppal párhuzamosan meghirdetett zöld fordulattal tervezi biztosítani, Nagy-Britannia 2020-ra energiaigénye 15 százalékát megújuló energiaforrásokból kívánja fedezni, ezen belül a szélturbina-kapacitását addigra hatszorosára fogja növelni. Az EU 2050-re 85-90 százalékban megújuló energiaforrásokból kívánja fedezni szükségleteit.
Ezzel egy időben az Egyesült Államok a nemrégiben felfedezett palagáz technológiának köszönhetően 2020-ra a Nemzetközi Energia Ügynökség (IEA) előrejelzése értelmében a világ legnagyobb kőolajexportőrévé válik. Ezen adatokhoz a Citigroup elemzése hozzáteszi: döntően az olcsó energiának hála az évtized végére 2,5-5 millió indusztriális munkahely létesül az Egyesült Államokban, évente 90-130 milliárd dollárral növelve az ország exportját ezen időszak alatt. Mindemiatt a drága energiatermelés és az energiapazarlás együttese a megfizethetetlen rezsiszámlán túlmenően a munkahelyek tömeges megszűnése formájában is érzékeltetheti negatív következményeit a nem túl távoli jövő Magyarországán.
Kifutó és dráguló technológia
A Paks II. projekt előző kormányzati ciklusban elindított előkészítő fázisát folytató második Orbán-kabinet a 2005-ös – jóval a válságot megelőző – háttérszámításokon alapuló 2008-as hatástanulmányokra építi az elkövetkezendő három évtized energiapolitikáját. A megaberuházás szükségességét alátámasztó Lévai- és az azt követő Teller-projektre mindeddig 12,74 milliárd forintot költött összességében a Paksot tulajdonló, teljes egészében állami hátterű MVM. Ezen összegen belül a legutóbbi – az Energiaklub pereskedésének köszönhetően bírósági ítélettel nyilvánosságra hozott – tanulmányokra majd’ 500 millió forint közpénzt fordított a nagyvállalat.
Az Európai Unió területén az utolsó reaktorok közel egy évtizede kezdtek épülni Franciaországban és Finnországban. A részletes adatok tekintetében nyilvánosabb finn reaktorberuházás 2005-ben vette kezdetét 2010-re tervezett átadással. Az előzetes kalkulációkkal szemben azonban 2014-re tolódott ki az átadása. A költségek már az eredetileg tervezett szint többszörösére emelkedtek: a finn törvényhozást még az előkészítési szakaszban arról tájékoztatták, 1,5-2 milliárd euróba fog kerülni a projekt, a kivitelezési szerződést viszont már 3,2 milliárdos összköltségre kötötték meg. Jelenleg immár 6,6 milliárdnál tart a folyamatban lévő beruházás, így még a legmagasabb kezdeti költségbecsléshez képest is több mint háromszorosára (!) emelkedtek a várható kiadások mindössze tíz esztendő leforgása alatt.
Az USA aktuális atomprojektje (Levy County, Florida állam) egy AP1000 típusú – egyenként 1100 MW-os – két reaktorból álló erőmű, melynek költségei a kapcsolódó hálózatfejlesztési beruházásokkal együtt 17 milliárd dollárra (3900 milliárd forintra) rúgnak. Jelenleg leginkább Indiá­ban, Kínában és Oroszországban épülnek atomreaktorok, ahol az államháztartási bevételek lehetővé teszik az állami keretek közötti atomkapacitás-bővítést. Vagyis nem magántőke-bevonással finanszírozzák az atomerőmű-építési programokat, hiszen úgy térülhetnek csak meg az ilyen típusú beruházások, ha kamatköltségek nem terhelik azokat.
Tíz évvel ezelőtt 1000-1500 dollár közé esett kilowattokra vetítve egy átlagos harmadik generációs atomerőmű beruházási költsége, a válság előtti években a fajlagos költségekre vonatkozó becslések 3000-4000 dollárra emelkedtek, a Moody’s ezt követően már 5000-6000 dollárt valószínűsített a krízis kirobbanása környékén. Az Egyesült Államokban viszont manapság már azzal számolnak, hogy egy átlagos – általában kétblokkos, összesen 2000-2200 megawatt teljesítményű – atomerőmű 14 milliárd dollárba, azaz 10-11 milliárd euróba kerül.
A Paks II. beruházást előkészítő 2008-as elemzések mélyen alábecsülik a várható költségeket, hiszen a 2005-ös válság előtti beszerzési árakkal kalkuláltak, valamint nem vették figyelembe a beruházást terhelő kapcsolódó beruházásokat és kamatköltségeket. A szakanyagok a reálisan várható 11 milliárd eurós költség mindössze harmadával számoltak, 3,4-4,1 milliárddal. Amennyiben valószínűsítjük, hogy a költségvetés hiányleszorító politikája tartósan nem teszi lehetővé számottevő árdotáció alkalmazását, akkor 10 százalékos kamaton felvett hitelforrást alapul véve az áram fogyasztói árának csak 30 százaléka lenne előállítási költség, 70 százalékot (!) a kamatköltség tenne ki. A Chicagói Egyetem 2011-ben közzétett elemzése alapján kijelenthető: az elmúlt nyolc évben több mint kétszeresére (!) emelkedtek a nukleáris erőművek beruházási költségei. Egy Paks méretű új atomerőmű finanszírozásának kamatterhe évente 230-250 milliárd forintba kerülne a büdzsé számára.
Mit mond a nép?
Az atomenergia lakossági megítélése jelentősen megváltozott az elmúlt időszak Magyarországán. A Szonda Ipsos 2012 novemberében készített reprezentatív felmérése rámutatott, hogy a felnőtt lakosság közel fele (47 százaléka) mindig veszélyesnek tartotta az atomerőműveket, de a fukushimai katasztrófa óta újabb ötöde (18 százaléka) véli azokat elsősorban biztonsági okokból megbízhatatlannak. Összességében a válaszadók kétharmada szerint az atom veszélyes technológia, a politikai táborok sorában leginkább a Fidesz-bázis atomkritikus (69 százalék), és érdekes módon legkevésbé a maradék LMP-s közeg (51 százalék); a párt nélküli bizonytalanok minősülnek a leginkább atomkritikusnak. Kifejezetten Paks bővítését a válaszadók 43 százaléka ellenzi: magas költségei miatt ellenzi 11 százalék, az ökológiai katasztrófától való félelmében 32 százalék. Vagyis összességében 43:40 arányban oszlanak meg az ellenzők és a támogatók a lakosság körében az ellenzők javára; a párton kívüliek körében 42:36 ez az arány, még úgy is, hogy a hazai pártpolitikai osztály nem vállalta a nyilvános társadalmi vita kockázatát az energiastratégia kialakításakor.
Az energiakérdés társadalmi szempontból a legkardinálisabb téma. Erre világít rá, hogy a fenti kutatás értelmében a havi rezsiszámlákat csak a válaszadók mindössze tizede (12 százaléka) fizeti gond nélkül, saját megítélése szerint egyre nehezebben fizeti pontosan a társadalom kétharmada (64 százaléka), és hátralékkal rendelkezik az ötöde (21 százaléka). A zöldenergiákat ítéli a legolcsóbb energiaforrásoknak, ezért támogatja terjedésüket a válaszadók 42 százaléka, a hagyományos energiaforrásokat (így az atomot is) olcsóbbnak véli 35 százalékuk. Miután megközelítőleg két azonos nagyságú, gyökeresen eltérő álláspontot valló táborról van szó, egy képviseleti demokráciá­ban nem lehet megkerülni egy ilyen horderejű döntés nyílt vitáját. Különösen annak fényében nem, hogy az előző választási kampánynak még marginálisan sem volt témája az energiastratégia kérdésköre.
Az egyetlen továbbvitt szakpolitika
Amikor 2010-ben az új kormány összeállította a Nemzeti Energiastratégiát, az előző ciklus második felében készített tervezeteket maradéktalanul alapul véve arra a megállapításra jutott, hogy az új atomerőmű megépítése nem várhat 2032-ig, amikor is lezárul a húsz évvel meghosszabbított üzemidejű Paks I. reaktorok élettartama. A gyorsított ütemezés szerint már 2024-ben üzembe kellene helyezni Paks II. reaktorait, aminek köszönhetően 7-8 évig a jelenlegi és az újonnan épített erőművi blokkok együttesen termelhetnének.
Az energiastratégia célkitűzéseit operatív feladatokra bontó Nemzeti Energiahatékonysági Cselekvési Terv (NCST) 2011-ben készült el. Ebben a szakértők még nagy léptékű zöldenergiás beruházásokat is prioritásként neveztek meg EU-forrásokból fedezve, azonban e fejlesztési célkitűzések fontossága napjainkra teljességgel negligálódott. A Paks II. Erőműfejlesztő Zrt. létrehozását Németh Lászlóné 2012 májusában jelentette be, ami azonnal rávilágított, hogy az átalakított kormány gazdasági prioritása lett az ország atomenergetikai kapacitásának lehető leggyorsabban kivitelezhető bővítése. 2012 júliusában (a kormányfő irányítása alatt álló) Nukleáris Energia Kormánybizottság (NEK) megalakításával folytatódott a kormányzati atomlobbi intézményi bővülése.
Fenntartható rezsicsökkenés
Még az atomerőmű-beruházás pártján álló elemzők is azon állásponton vannak, hogy a hazai fogyasztásválság okozta stagnálás és az olcsó importáramár miatt az első új blokk elkészülte a kormányzati tervekkel ellentétben 2027-ig ráérne. Emellett a kormányzat egyoldalú atompárti elköteleződése érthetetlen annak ismeretében is, hogy a Paks II. projekt forrásaiból a teljes hazai lakásállomány szigetelése volna kivitelezhető. Ennek révén átlagosan 40 százalékos (!) rezsicsökkenés valósulna meg  minden háztartás számára. A 3500 milliárd forintos keretösszegből minden lakásra 1 millió forint közpénzt lehetne fordítani. Megdöbbentő, hogy a XXI. század Magyarországán egy átlagos családi ház energiaszükséglete napjainkban tízszerese (!) egy energetikailag korszerű nyugati ingatlannak (40-50 helyett 400-500 kWh/m 2 /év). Korszerű szigeteléssel 5-7 fokkal is módosítható a lakások átlaghőmérséklete.
Miután hivatalosan a „nemzetgazdaság szempontjából kiemelt fontosságú és az energiaellátás biztonsága szempontjából alapvetően szükséges beruházás” rangra emelte a kormányzat a Paks II. projektet, a menetrend rendkívül feszessé vált: idén zajlik a kivitelezők tendereztetése, 2014-ben pedig már kezdődik is a részletekbe menő műszaki tervezés. A beruházásnál hozzávetőlegesen 30-40 százalékos magyar hozzájárulással számolhatunk, szemben a jelenleg szintén előkészítési szakaszban lévő csehországi atomprojektnél valószínűsített 60-70 százalékkal. Azonban még ez a csekély arány is akár 1200 milliárd forintos megrendelésállományt jelenthet a kormányzati klientúra számára.
Erősödő függelmi kötelék
Paks II. technológiailag Paks I. ún. nyomottvizes (Pressurized Water Reactor – PWR) típusával lesz azonos. Ilyen reaktorokat csak az amerikai Westinghouse, a francia Areva, az orosz Atomenergo Projekt és a koreai Kepco képes felépíteni. Ezért nehezen kerülhető meg térségünkben az egyébként is szovjet technológiával működő Paks I. tőszomszédságában épülő Paks II. kapcsán a generálkivitelezést ambicionáló orosz nagyvállalat szerepvállalása. Idei sajtóhírek szerint Oroszország – nemzetközi banki garanciavállalás esetén vagy résztulajdon átengedéséért cserébe – hajlandó lenne a kivitelezési munkálatok megkezdéséhez 1 milliárd euró hitelt folyósítani hazánk számára. Ezzel azonban az energiafüggőségünk további erősödése elkerülhetetlenné válna. Az állami tulajdonban lévő orosz atomipari nagyvállalat (Roszatom) vezérigazgató-helyetteseként Kirill Komarov a 2012-es moszkvai Atomexpo nemzetközi rendezvény keretében jelentette be ennek lehetőségét, ami valószínűvé teszi a konstrukció előkészítettségét. A jelenleg hazájában 9, az Oroszországon kívüli ázsiai területeken további 19 reaktort fejlesztő óriáscég térségünkben aktív terjeszkedési stratégiát valósít meg: Csehországban a Škodával koncesszióban tervezi bővíteni a temelíni atomerőművet.
Az ország eladósodását okozó, akut állami erőforráshiányt eredményező nagyberuházások (pl. Bős–Nagymaros, Eocén-program) hazánk esetében a ’70-es évektől napjainkig hasonló következményekkel jártak, mint a harmadik világban zajló nemzetközi finanszírozású nagy projektek. Az állami elitek vagyonfelhalmozásának ára hasonló helyzetekben az ország eladósodása, a lehívott devizaforrások gyors kiáramlása, a helyi hozzáadott érték alacsony szinten való rögzülése, a külső gazdasági-pénzügyi függőség állandósulása, az elitpozíciók hosszú távú megszilárdulása volt.
A német zöldipari forradalom generálta XXI. századi zöldiparosítási trendből a politikai osztály kirekeszti formálódó nemzeti kis- és középiparát, hiszen Paks II. finanszírozása két emberöltőre leköt majd minden fejlesztési forrást az országban. A nyugdíjvagyont is felemésztő „adósságellenes háború” ígéretével szemben az egykori magánnyugdíj-pénztári vagyont meghaladó összköltségű atomberuházás önmagában több mint tizedével emeli meg a magyar államadósság abszolút értékét. A kormányokon, sőt rendszereken átívelő eladósító gazdaságpolitika legdrágább „ékköve” lesz Paks II., ha kellő ideig kitart az azt leplező nagypolitikai csend.



URL: http://es.hu/oszabo_attila-vajda_eva;fiuk_a_banyaban;2014-01-28.html


Fiúk a bányában
az Orbán család vállalkozásai
Orbán Viktor miniszterelnök családja Fejér megye jelentős vállalkozói közé tartozik. Az édesapa, Orbán Győző és az öcs, ifjabb Orbán Győző jelenleg három társaság tulajdonosai, amelyek a Vértes hegység környékén négy, a zalai dombságban pedig további egy bányát működtetnek. Az Orbán család gazdasági tevékenysége része az úgynevezett megfigyelési ügynek is: tudomásunk szerint a Simicska Lajos és Kövér Szilárd nevével fémjelzett Fidesz-közeli cégek (Quality Invest Rt., Centum Kft.) a kilencvenes évek elején fontos szerepet játszottak a miniszterelnök családi vállalkozásainak felfutásában. Az egyik cégben a nyilvános dokumentumok szerint egy évig a felügyelőbizottsági tag volt az a Schlecht Csaba, aki később kulcsszerepet játszott a fideszes vállalkozások "tisztára mosásában" és eltüntetésében (Kaya Ibrahim, Josip Tot), köztartozásaikkal együtt. Utóbbi ügyet jelenleg több hatóság (rendőrség, ügyészség) is vizsgálja. Alábbi riportunkban annak jártunk utána: játszott-e szerepet az Orbán família polgárosodásában az a tény, hogy a család egyik tagja az elmúlt tíz évben a magyar politikai élet egyik meghatározó személyisége lett, és aki tavaly júniustól a Magyar Köztársaság legnagyobb hatalommal járó posztját tölti be, vagy csupán egy szokványos vállalkozói sikertörténetről van szó.
1993 június végén a Fiatal Demokraták Szövetsége (Fidesz) parlamenti frakciójának tagjai a nyári szünet előtti utolsó hétvégi megbeszélésükre gyűltek össze Somogyaszalón, a Panoráma Hotelben. A tanácskozás feszültnek ígérkezett, miután a párt egységét alaposan megtépázta az a nem sokkal azelőtt kirobbant botrány, amelynek során kiderült: az államtól ingyen kapott, volt Tiszti Kaszinó eladásából a Magyar Demokrata Fórummal közösen közel másfél milliárd forint bevételre tettek szert (amin a két párt körülbelül fele-fele arányban osztozott). A frakció tagjai többek között arra vártak magyarázatot a párt vezetésétől, hogy gazdasági szakértőik, Simicska Lajos és Varga Tamás mire fordították az akkor igencsak tetemes summának számító összeget. Az ülésről írásos feljegyzés nem készült. A résztvevők emlékei és hevenyészett jegyzetei szerint Orbán Viktor pártelnök és Kövér László frakcióvezető "zavaros beszámolót adott a pénzügyekről, amelyről mindenki tudta, hogy bűzlik". A szóbeli tájékoztatás ugyanis felettébb pontatlan volt, és utólag csupán annyi rekonstruálható: a pénzt követhetetlen módon szétterítették a Fideszhez közeli gazdasági vállalkozások között. Ezek közül információink szerint a Fico Kft. 440 millió forintra tett szert, amit az később különböző arányban továbbosztott az Arzenál Kft., a Quality Party Service Kft., a Draft Kft. és a Best Lízing (későbbi Auto-Classic) Kft. között. A Millennium Rt. további 10, míg a történetünkben később kulcsszerepet játszó Quality Invest Rt. 102 millió forintot kapott a székházból származó bevételből. A röpködő milliókat az ülésen többen megkísérelték összeadni, ám a visszaemlékezések szerint ezt Kövér László "igen határozott hangon" tiltotta meg. A pénz nagyobb részének tényleges sorsáról emiatt a párt legbelső köreiben is kevesen tudnak, amit egy, a Fidesz akkori gazdasági ügyeit ismerő informátorunk azzal magyarázott, hogy "valójában az volt a kérdés, hogy mekkora az a legkisebb összeg, amit nem lehet üzleti célokra fordítani, hanem muszáj a pártnak adni". Ez a frakcióhétvége mindenesetre később szakadást okozott a párton belül, és alapjául szolgált annak a ma is élő vélekedésnek, hogy a Fidesz jelenlegi vezetőinek anyagi jólétét a székházakból származó pénzek alapozták meg.
"A székházpénzekkel kapcsolatos trükkök" az Orbánhoz húzó politikusok számára viszont azt jelentették, a Fidesz lehetőséget kapott arra, hogy valós pénzügyi háttérrel rendelkező, szervezett politikai erővé váljon. Egy belső informátorunk szerint a pártfinanszírozás szabályozatlansága minden pártot arra kényszerített, hogy szűkös pénzügyi forrásait különféle gazdasági tevékenységekből származó bevételekből egészítse ki. A Fidesz élen járt ebben, amit a párt vezetői azzal is alátámasztottak, hogy "sikerült megszerezni a két legjobb gazdasági szakértőt", jelesül Simicska Lajost és Varga Tamást. Vita leginkább csak arról folyt, hogy milyen vállalkozói tevékenységekből lehet pénzt szerezni. A párton belül ugyanis sokaknak szúrta a szemét, hogy a két szakértő "a Fidesz neve mögé bújva" klasszikus vállalkozói tevékenységet folytat, szerintük ugyanis az autókölcsönzés és -lízingelés, valamint a vendéglőüzemeltetés nem egyeztethető össze a politikai arculattal. Többen arra is gyanakodtak, hogy az ebből származó bevételeknek csak töredéke vándorol a párt kasszájába. Ezeket az érveket a párt felső vezetése azonban rendre lesöpörte az asztalról, és még a székházügyet követően sem egyeztek abba bele, hogy legalább "házon belül átvilágítsák a pénzügyeket". Ez a magatartás sok, magát ősfideszesnek valló tagban is azt a képzetet erősítette, hogy a "fiúknak valami vaj van a fejükön". Azt azonban kevesen feltételezték, hogy a különféle pénzügyi manőverek a vezetők személyes érdekeit és nem a párt gyarapodását szolgálják. Ennek tükrében viszont nem világos: milyen érdeke fűződött a Fidesznek ahhoz, hogy több vállalkozása szerepet vállaljon a pártelnök családjához kötődő privatizációs tranzakciókban, melyek során jelentős ásványi vagyon felett rendelkező bányavállalat tulajdonjogát szerezték meg egy Vértes hegység melletti kis faluban, Gánton. Az egykori Pannolit Kőbányászati Vállalatról levált Dolomit Kft.-t - amelynek Orbán Viktor édesapja, Orbán Győző 1976-től üzemvezetője, majd pedig ügyvezetője volt - 1992-ben hirdettette meg eladásra az Állami Vagyonügynökség megbízásából eljáró Dunaholding Rt. A pályázatra információink szerint két érvényes ajánlat érkezett: az egyik a dunaújvárosi Forma Bt.-től, amely egy osztrák építőipari cég nevében szállt ringbe, a másik pedig az a lap- és könyvkiadással foglalkozó Centum Kft. volt, amely korábban Századvég Kft. néven működött. Ebben a vállalkozásban szinte a Fidesz teljes felső vezetése megfordult: Orbán Viktor pártelnök mellett ügyvezetői posztot töltött be Kövér Szilárd (Kövér László testvére) és Simicska Lajos is. A Fidesz egyik vállalkozása tehát a pártelnök édesapjának munkahelyét próbálta magánosítani - elsőre azonban sikertelenül. A Forma Bt. ugyanis névérték feletti (150 százalékos) ajánlatával győztesként került ki a párharcból, ez azonban messze nem jelentette azt, hogy meg is szerezte a bányát. Az akkori privatizációs szabályok értelmében ugyanis a dolgozókat és az általuk alakított gazdasági társaságokat elővételi jog illette meg, így a győztes pályázó csak abban az esetben válhatott tulajdonossá, ha ők lemondtak erről a jogukról. A Dolomit Kft. dolgozói azonban éltek a lehetőséggel, és igényt jelentettek be a 25 millió forintos törzstőkéjű vállalkozás teljes tulajdoni hányadára, és id. Orbán Győző négy társával, illetve a többi dolgozót tömörítő Karbonát Kft.-vel és Szikla Bt.-vel együtt 1992 májusában a bánya tulajdonosa lett. A mintegy 41 millió forintos piaci értékű vállalatot a dolgozók kedvezménnyel, jóval a névérték alatt vehették meg, és összesen 21 millió forint körüli összeget fizettek érte. A privatizáció egyik "frappáns" lépéseként a Dolomit Kft. is beszállt a tranzakcióba: a Kereskedelmi Banktól felvett úgynevezett E-hitel és kárpótlási jegy ellenében saját maga harminc százalékát (névértéken 7,5 millió forintnyi törzsbetétet) vásárolta meg 11,2 millió forintért. Ennek lehetőségét egyébként a jogszabályok nem zárták ki, ám az ügyletet ismerők szerint ez az önprivatizációs gyakorlatban "meglehetősen tipikus húzásnak" számított, miután a törvények értelmében az így megszerzett tulajdonrészt egy éven belül értékesíteni kell. A lépésnek szakértők szerint az lehetett az oka, hogy a dolgozók nem rendelkeztek elegendő pénzzel a vállalat teljes felvásárlásához, ezért annak tőkéjét is fel kellett használniuk a tranzakcióban. A cég legnagyobb tulajdonosa mindenesetre magánszemélyként az ügyvezető, Orbán Győző lett a maga 1,6 millió forint névértékű törzsbetétjével, amit harmadáron, 556 ezer forintért vásárolt meg. A Dolomit Kft. - noha a Centum Kft. tulajdonszerzése sikertelenül végződött - a privatizáció lezárultával is szoros szálakkal kötődött a Fideszhez. A kezdetektől a felügyelőbizottság tagja volt például egy friss diplomás történész, Schlecht Csaba, aki - a Magyar Posta terjesztési osztályán tett hároméves kitérőt követően - a Centum Kft. terjesztési igazgatója lett, később pedig meghatározó szerepet játszott a párt vállalkozásainak "tisztára mosásában". Alig egy évvel a privatizációt követően a vállalat tulajdoni szerkezete is átalakult, és ismét felbukkant egy Fideszhez közeli vállalkozás, jelesül a székházpénzből 102 millió forinttal "feltőkésített" Quality Invest Rt. Ez a cég a tagok törzsbetétjeiből vásárolt meg összességében 4,75 millió forint névértékű tulajdoni hányadot, előttünk ismeretlen vételáron. Egy biztos: az alig fél év múlva, 1993. szeptember 22-én tartott taggyűlésen a Quality Invest Rt.-t képviselő Kövér Szilárd bejelentette, hogy a korábban megszerzett üzletrészt jóval névérték alatt, 1,2 millió forintért eladja a Dolomit Kft.-nek. Egyben lemondott arról az elővételi jogáról, ami a Dolomit Kft. korábban megszerzett és értékesítésre váró harmincszázaléknyi tulajdoni hányadára vonatkozott, és hozzájárult ahhoz, hogy ezt az üzletrészt a tagok, törzsbetétjeik arányában névértéken, halasztott fizetéssel megvásárolhassák. Ez az első pillantásra bonyolultnak tűnő tranzakciósorozat az általunk megkérdezett szakértők szerint "tipikus készpénztranszfernek" tekinthető, amelynek lényege, hogy a magas árfolyamon (általában névérték felett) vásárolt üzletrészt később a vételár töredékéért értékesítik. Az ügylet a Fidesz gazdasági tevékenységét ismerő forrásaink szerint "magán viseli Simicska Lajos keze nyomát, akinek az volt az álláspontja, hogy mindenkinek alkotmányos joga, hogy hülye legyen". A Quality Invest Rt. ezzel a "nagylelkű" lépésével biztosította id. Orbán Győző és társai számára, hogy a bányaüzem véglegesen a tulajdonukba kerüljön. A Fidesz-cégek bábáskodása a Dolomit Kft. körül tehát nagyban hozzájárult ahhoz, hogy abból később a térség egyik meghatározó bányavállalata legyen, és megalapozta az Orbán család további gazdasági terjeszkedését.
A zűrös kezdet ellenére az üzem jó kezekbe került, hiszen Orbán Győző a kőbánya minden zugát jól ismerte, ekkor már tizenhat éve dolgozott ott. A nyolcvanas évektől kezdve többször járt Afrikában (Líbiában és Ghánában), ahol kőbányák megnyitásában, illetve feldolgozósorok telepítésében segédkezett. A gánti üzem előtt két munkahelye volt: először a csákvári gépjavító állomáson dolgozott gépésztechnikusként, majd az alcsútdobozi Egyetértés Termelőszövetkezethez ment, ahol először lakatos melléküzemág-vezető, majd műszaki vezető lett. A debreceni egyetemen szerzett gépész-üzemmérnöki képesítéssel a zsebében került Gántra. A község egyébként Fejér megye egyik legkisebb - nyolcszáz lelket számláló - települése, a Vértesi Tájvédelmi Körzetben fekszik. Ez a privatizáció során okozott is némi bonyodalmat, miután a természetvédelmi hatóságok sokáig nem akarták jóváhagyni a bányához tartozó egyik telek használatbavételét, mivel az a központi nyilvántartás szerint védett övezet volt. Csaknem egy évig tartó huzavona, egyeztetés és levelezés után derült ki, hogy a gánti kőbánya egész területe hasznosítható, ugyanis nem része a tájvédelmi körzetnek. Ez főként azért volt kulcskérdés, mert a közel ötvenhektáros terület alatt rejtőző, több mint nyolcmillió tonna dolomitot külszíni fejtéssel - azaz robbantással - hozzák a felszínre. Ehhez pedig úgynevezett robbantási védőövezeteket kellett kialakítani, ezért a Dolomit Kft. újdonsült tulajdonosainak égető szükségük volt a vitatott területre. A természetvédelmi hatóságokkal szemben megnyert csatát követően a gánti kőbányában teljes gőzzel beindult a termelés, és a Dolomit Kft. röviddel a privatizáció után nyereségessé vált. Bár egy 1991-ben készült műszaki szakértői vélemény a bányát és a hozzá kapcsolódó infrastruktúrát meglehetősen "lepukkantnak" találta - a gépek 90 százaléka nullára leírt vagy elavult berendezésnek számított -, az új tulajdonosok életet leheltek a vállalatba. A cég fokozatosan növelte árbevételét, amiben nem kis szerepet játszott, hogy korábbi megrendelőit (Arbau Kft., Baumit Kft., Betonútépítő Rt., Zalakerámia) nem veszítette el, ráadásul a térségben beindult útépítések miatt újabb kereslet mutatkozott az útalapozáshoz szükséges, általuk kitermelt dolomitra. A társaság árbevétele 1994-ben elérte a 120 millió forintot, adózott nyeresége meghaladta a nyolcmilliót. Bár id. Orbán Győző 1995 februárjában, a felügyelőbizottság egyik ülésén arról számolt be, hogy "a cég piaci helyzete kedvezőtlen, több konkuráló cég működik a körzetben, és ezért az ipari felhasználás felé kell elmozdulni, mivel a nagy útépítések leálltak", a Dolomit Kft. továbbra is nyereséges maradt, és nemcsak a bánya berendezéseinek korszerűsítésére, hanem további terjeszkedésre is futotta.
Úttörők
Az első kísérlet azonban rögtön kudarcba is fulladt, miután a Pusztavám közelében található külfejtésű szénbánya megnyitásához a természetvédelmi hatóságok nem adták áldásukat. Ezt Orbánék tudomásul is vették, időközben megszerezték viszont a Zámoly külterületén fekvő disznóhegyi kőbányát, ahol egyelőre nem folyik termelés. 1996 elején egymillió forintos törzstőkével az Orbán család (Orbán Győző és felesége, illetve ifjabb Orbán Győző) megalapították a Gánt-kő Kft.-t, amely két újabb bánya - a Zámoly körzetében lévő forráspusztai kavics-, illetve a Felcsút közeli homokbánya - kitermelési jogát szerezte meg. Ezek a bányák területre meglehetősen kicsinek számítanak ugyan (tíz-, illetve háromhektárosak), ám általuk az Orbán család vállalkozásai lényegében az összes, építőiparban használatos alapanyag kitermelésére képessé váltak. Forrásaink szerint ez azt jelzi, hogy Orbánék "megfontolt, hosszú távú terjeszkedést folytatnak", és a többi - kővel, kaviccsal és mészkővel foglalkozó - bányavállalkozóhoz hasonlóan a nagy állami útépítések beindítására várnak. Ennek egyik bizonyítéka lehet, hogy id. Orbán Győző - a vetélytársakhoz hasonlóan - bányászati kutatási engedélyt kért Borsodban. A tervek szerint ugyanis jövőre tovább épül az M3-as autópálya, és miután az építőipari alapanyagok árának jelentős részét teszi ki a szállítási költség, csak azoknak a vállalkozóknak van esélyük a beszállításra, akik a közelben vannak. Hasonló módon számíthatnak arra is, hogy várhatóan jövőre megkezdődik az M7-es autópálya rekonstrukciója, amelynek előkészületei már most is folynak. Ennek a 297 millió forintos előkészítő beruházásnak a kivitelezője az a Magyar Aszfalt Kft., amelynek résztulajdonosa a gánti kőbánya fontos megrendelőjének számító Arbau Kft. is. Arról azonban nem sikerült megbízható információt szereznünk, hogy a munkálatok során felhasználtak volna a gánti kőbányából származó alapanyagot is. Az igazi áttörésnek azonban az 1997-es év számított. Ebben az időszakban a cég nettó árbevétele az előző évi 153 millió forintról 249 millióra nőtt, az üzleti tevékenység eredménye pedig 9-ről 52 millió forintra emelkedett. Ennek nyomán az adózott eredmény az előző évi félmillió helyett 42 millió forint lett. Ebben forrásaink szerint nem kis szerepet játszott, hogy a Dolomit Kft. 1997-ben az egyik legnagyobb magyar vállalat, a Dunaferr Rt. beszállítójává vált. A nyersvasgyártásban fontos alapanyagnak számít a mészkőtartalmú dolomit, azonban a vállalatóriás beszállítóinak igen szigorú minőségi előírásoknak kell megfelelniük. Mint azt a Dunaferr marketingigazgatója, Schneider Mihály elmondta: korábban csak az iszkaszentgyörgyi, majd a magyaralmási kőbányából szállítottak a vasműnek, azonban a szigorodó környezetvédelmi előírások miatt - melyek Dunaújvárosban megszüntették a dolomit törését - a vasmű Gántról is rendelt követ, miután akkor csak itt álltak rendelkezésre a szükséges kőtörő berendezések. Egy évvel később a másik két bánya is beszerzett ilyeneket, így jelenleg Gántról a szükséges dolomitmennyiség húsz százaléka érkezik, a másik két bányából szállítják a fennmaradó 40-40 százalékot. Az árak között nincs lényegi eltérés, miután a három bánya ismereteink szerint "szorosan együttműködik egymással", és az ár szempontjából "lényegében felosztották egymás között a piacot". A kilencvenes évek második felére mindenesetre az Orbán család egy egész kis bányabirodalmat épített ki Fejér megyében. Olyannyira jól ment, hogy a korábban családi bázisnak számító alcsútdobozi házat a Dolomit Kft.-nek értékesítették, ők maguk pedig egy székesfehérvári villába költöztek.
Hahóti indulatok
A vállalkozások terjeszkedése azonban ekkor sem állt meg, sőt: átlépték Fejér megye határát is. A Zala megyei Hahót községben azonban nem fogadták kitörő örömmel az Orbán család érkezését: az általuk a település határában megnyitott tőzegbánya egy máig húzódó per tárgya, amely a helyiek jelentős részéből komoly indulatokat váltott ki. Ennek oka, hogy a falu külterületén fekvő 210 hektáros, korábban a helyi szövetkezet tulajdonában álló földterületen közel kétszázan osztoznak, akik főként kárpótlási jegyek ellenében szereztek itt tulajdont. Azt azonban kevesen tudták, hogy a föld mélye olcsón kitermelhető ásványi anyagot - többek között a virágföldek alapanyagául szolgáló tőzeget - rejt. Nem így Orbán Győző és fia, illetve társaik, Kappel Gizella bányamérnök és férje, Kappel Róbert, a Veszprémi Bányakapitányság dolgozója, akik együtt, egymillió forintos törzstőkével Hahót-Tőzeg Kft. néven újabb vállalkozást hoztak létre a terület hasznosítására. Ők időben kapcsoltak, és a helyi termelőszövetkezettől megszerzett tízhektáros területen geológiai kutatásokat kezdtek, majd az eredmény birtokában a teljes területet úgynevezett bányatelekké minősíttették. Ez a bányatörvény értelmében azt jelenti, hogy - noha az ásványi anyagok az állam kizárólagos tulajdonát képezik - a bányatelekké nyilvánítással a vállalkozó kap jogot a terület alatt rejtőző ásványi vagyon kitermelésére és hasznosítására. Ez azonban a földet birtokló tulajdonosokra nézve meglehetősen hátrányos, miután ettől kezdve a bányavállalkozó beleegyezése kell a bányatelken fekvő ingatlanok adásvételéhez. Amikor ez kiderült, elszabadult a pokol: a helyiek fűhöz-fához szaladgáltak fellebbezésükkel, ám hiába. A Pécsi Bányakapitányság 1997. szeptember 30-án bányatelekké nyilvánította földjüket, amelyen - a december 18-án jóváhagyott műszaki terv birtokában - meg is indult a kitermelés. Mint az egyik helybeli elmondta: "Annyira mohók voltak, hogy meg sem várták az engedélyeket, hanem a tulajdonukban álló földön rögtön elkezdték a bányászást." A sietség érthető: a tőzeg óriási üzlet, kitermelés költségei igen alacsonyak, miközben köbméterének piaci árfolyama ezer-kétezer forint között mozog. A bányatelek pedig legalább 1,7 millió köbméternyi kitermelhető tőzeget rejt, ami közel 350 millió forintos bevétellel kecsegtet. A helyiek azonban nem adták fel, és formai hibára hivatkozva - a bányatelekké nyilvánítás előtt nem tájékoztatták a terület összes tulajdonosát - megtámadták a Bányakapitányság határozatát. Ezzel párhuzamosan pedig panaszt jelentettek be, mivel szerintük felmerül az összeférhetetlenség gyanúja: Orbán Győző egyik társa, Kappel Róbert ugyanis ma a Veszprémi Bányakapitányság helyettes vezetője (abban az időben dolgozója volt). Mint azt egyik sértett 1997. december 22-én írott panaszos levelében megfogalmazta: "Ezen lefödésre határozottan tiltakozunk, sérelem ért bennünket, mert kiszolgáltatottá tett bennünket a kft. javára, aki e területhez ingyen jutott hozzá. Ezzel a tulajdonosokat hátrányos helyzetbe hozta, a szabad értékesítést megakadályozta (piacgazdaság) (...) A kft ehhez így hozzájutott, a kapitányság dolgozóinak segítségével történhetett meg, akik kihasználták hivatali beosztásukat, hogy jogtalan előnyhöz jussanak." A kitermelés azonban a jogerős határozat és az érvényes műszaki terv birtokában folyt tovább - az "okvetetlenkedők" pedig ajánlatot kaptak a vállalkozástól földjük megvásárlására. Ez azonban csak olaj volt a tűzre, miután az ajánlat az egyik sértett szerint "pofátlanul alacsony" volt. Egy hektár földért 40 ezer forintot kínáltak, miközben az érintettek legalább egymillió forintra taksálták értékét. Ezt a pénzt szerintük más vállalkozások (osztrák kertészek és a közelben található másik tőzegbánya) megadták volna, ám a bányatelekké nyilvánító határozat miatt meg volt kötve a kezük. Ezt a "róka fogta csuka" helyzetet az Országos Bányászati Hivatal 1998. április 2-i határozata sem oldotta fel, amely a földterület bányatelekké nyilvánítására vonatkozó határozatot megsemmisítette ugyan, azonban a műszaki tervet jóváhagyó határozatot nem vonta vissza. Így az a sajátos helyzet állt elő, hogy egy nem létező bányatelken érvényes műszaki engedéllyel termelhettek tovább. Új eljárást kellett lefolytatni, ami 1998. augusztus 19-én, a helyszínen tartott meghallgatáson érte el csúcspontját. Orbán Győző itt azzal érvelt, hogy ha nem nyilvánítják a területet ismételten bányatelekké, akkor "ő a közel 200 ingatlantulajdonost nem fogja vételi ajánlattal megkeresni, és a terület továbbra is gazos-bokros állapotban marad". Ugyanakkor arra is felhívta a figyelmet, hogy a területen fekvő ingatlanok bárkinek bárhol eladhatók, a tulajdonosok keze nincs megkötve. Ezt a kijelentését azonban a helyiek tamáskodva fogadták, miután többen még azt sem tudták, hogy pontosan hol helyezkedik el az általuk megvásárolt ingatlan. Az ott rögzített jegyzőkönyv szerint "Sz. J. felszólalásakor az indulatok elszabadultak, az addig is nehezen fenntartható rend üvöltözésbe ment át. A jelen lévő személyek majdnem egymásnak estek. Rendet a polgármester sem tudott csinálni. Az indulatok a jelenlévő volt földkiadó bizottság ellen irányultak, akit részrehajlással vádoltak. (...) Sz. J. kifogásolta - üvöltve -, hogy még mindig nem tudja, hogy hol van az ő területe, közben megfenyegette P. L.-t, a volt földkiadó bizottság elnökét, és felhívta a figyelmét, hogy ezt még erősen meg fogja bánni, és a bíróságon feljelentést fog tenni. Ezt követően az indulatok ismét elszabadultak, nyomdafestéket nem tűrő szavakat lehetett hallani, ami a bányakapitány részéről rendőri segítség bevonásának mérlegelését jelentette. Erre azonban nem került sor, ha nagy nehezen, de sikerült rendet teremteni a tárgyalóhelyiségben (ahol a Zalai Napló szerkesztője is jelen volt)". Az indulatokkal azonban a tulajdonosok nem mentek semmire: a Pécsi Bányakapitányság 1998. augusztus 25-én ismét bányatelekké nyilvánította a vitatott földterületet, amelyen azóta is folyik a tőzeg kitermelése. Volt, aki azóta beadta a derekát, és alacsony áron értékesítette földjét a Hahót-Tőzeg Kft.-nek. Néhányan azonban - többszöri fellebbezés után - perre mentek a bányakapitányság ellen, és a pécsi közigazgatási bíróságon keresik igazukat a szerintük "a földet elértéktelenítő" határozattal szemben.
Annyi hozadéka mindazonáltal volt az ügynek, hogy az Országos Bányászati Hivatal Kappel Róbert összeférhetetlenségére vonatkozóan belső vizsgálatot rendelt el. Ez azonban eredménytelenül zárult, miután Kappelék nem várták ki a vizsgálatot, hanem a Hahót-Tőzeg Kft.-ben meglévő tulajdoni hányadukat még ezt megelőzően értékesítették, és ma már az Orbán család a vállalkozás kizárólagos tulajdonosa. Ez a vizsgálat később bányászkörökben számos találgatásra adott okot, különösen akkor, amikor idén június elején új vezetőt neveztek ki az Országos Bányászati Hivatal élére Malárics Viktor veszprémi bányakapitány személyében. Malárics régóta ismeri Orbán Győzőéket, miután a tulajdonukban lévő négy Fejér megyei bánya a veszprémi bányakapitányság hatáskörébe tartozik. Ismereteink szerint azonban nem a személyes kapcsolat volt a döntő Malárics kinevezésében, őt ugyanis bányászkörökben jó szakembernek tartják, és úgy tudják, hogy az új elnök jó kapcsolatban volt a régivel. "A bányászati hivatal másodfokú hatóságként jár el vitás ügyekben, amelyekre az elnöknek vajmi kevés befolyása van, így aztán nem sok értelme lenne úgymond saját embert ültetni oda" - mondta egy, a hivatalt régóta ismerő nyilatkozó annak a találgatásnak kapcsán, hogy az Orbán Győzőhöz fűződő személyes kapcsolata szerepet játszott-e Malárics Viktor kinevezésében. Ráadásul az érintett, Malárics Viktor úgy vélte: Orbán Győzőhöz nem fűzte bensőségesebb kapcsolat, mint a többi térségbeli vállalkozóhoz. Orbánék egyébként mindössze egyszer, Hahót ügyében kerültek a hivatal látókörébe. "Se bevallási, se fizetési fegyelmet soha nem sértettek, mindig pontosan befizették a bányajáradékot, és az ellenőrzések is simán mentek náluk" - mondta a Bányászati Hivatal egyik nemrégiben menesztett magas rangú dolgozója. Egy másik informátorunk Orbán Győzőt "korrekt bányavállalkozónak" írta le, aki mindig betartotta az előírásokat és soha nem szállt be fölösleges vitákba. Ennek egyik példája, hogy Vértessomlyón - két év huzavona után - tavaly nyáron végül maguk álltak el egy kőbánya megnyitásától, amelyet sem a természetvédelmi hatóságok, sem pedig a helyiek nem támogattak.
Összességében tehát úgy tűnik: bár a kezdő lökést az üzlet beindításához kétségtelenül a Fidesz-közeli cégek adták, más karriertörténethez hasonlóan itt is igaz a mondás, "ha nem vizsgálod az első milliómat, tiszta vagyok". Az viszont érthetetlen, hogy miért maradt ez az ügy máig homályban. A témával eddig egyetlen napilap, a Blikk foglalkozott tavaly szeptemberben, miközben a család gazdasági tevékenysége információink szerint részét képezi az úgynevezett megfigyelési ügynek is. Az annak alapjául szolgáló dokumentumok azonban forrásaink szerint "hemzsegnek a tárgyi tévedésektől, és készítőik felületességéről tesznek tanúbizonyságot". Tudomásunk szerint az Orbán-vállalkozásokkal kapcsolatban ilyen megjegyzések szerepelnek benne: "a nem látható (in situ) bányavagyon, az alig ismert Gánt (ahol a bánya fekszik) lehetőséget teremt akár több milliárd forint mozgósítására is. (...) Az jellemző, hogy a cégek telephelyei az Orbán család lakcímei is. (Bár megkezdték a Győrbe történő megjelenítődést. Lehet hogy Orbán Viktor ezért szeret Győrbe szerepelni?)". A bányák esetében jóval több figyelmet érdemel a Quality Invest Rt. tevékenysége. Ez a cég ugyanis meghatározó szerepet játszott a Fidesz életében, és egyike volt azoknak a vállalkozásoknak, amelyek a pénzt gyűjtötték a párt számára. Felbukkanása az Orbán család vállalkozásai körül azt a feltételezést látszik erősíteni, hogy a Fidesz vezetőjének esetében - legalábbis a kezdeti időszakban - nem volt éles a határvonal a párt számára végzett tevékenység és a személyes gyarapodás között. Ennek tisztázása várhatóan a hatóságok feladata lesz. Információink szerint a szabad demokraták a Fidesz-közeli cégek ügyében tett beadványát a Legfőbb Ügyészség a napokban átadta a Budapesti Rendőr-főkapitányságnak, ahol tavaly ősz óta folyik a nyomozás Josip Tot és Kaya Ibrahim, illetve a nevükkel fémjelzett vállalkozások ellen.
A cikkben szereplő információk gyűjtésekor az újságírásban honos módszerek széles skálájából kellett választanunk. Számos dokumentum áttanulmányozása mellett körülbelül harminc személlyel folytattunk háttérbeszélgetéseket. Ezek mindegyike 1999 július eleje és augusztus közepe között történt. A cikk megírása előtt szerettük volna id. Orbán Győző véleményét is meghallgatni, ő azonban azzal zárkózott el, hogy soha nem ad interjút. Mivel a cikk témája és a benne szereplő információk jellegüknél fogva számos üzleti, politikai és személyes érdeket sértenek, az információk ellenőrzése és bizonyítása igen nehéz volt. Ellenőrzöttnek tekintjük azt az információt, amelyről írásos vagy egyéb technikai eszközzel rögzített bizonyítékunk van, illetve amelyet legalább kettő, de lehetőség szerint több, egymástól független forrás részleteiben is megegyezően hozott tudomásunkra. A források védelme érdekében a cikkben ők nem nevesítettek. Ahol egy-két mondat idézőjelek között szerepel, az azt jelenti: forrásunk szó szerint így fogalmazott a háttérbeszélgetés során. Amikor közvetett beszédben idézünk valakit, az azt jelenti: forrásunk tartalmát tekintve pontosan a leírtakat mondta, legfeljebb más szavakkal. Amikor egy információ pontosságáról nem vagyunk meggyőződve, de közlését mégis nélkülözhetetlennek tartjuk a történet megértése szempontjából, ott ezt a szövegben külön jeleztük, az ilyen információk közlését mindazonáltal igyekeztünk elkerülni.



URL: http://es.hu/racsmany_mihaly;kozmunka_es_a_munka_vilaga;2014-01-29.html


Racsmány Mihály
Közmunka és a munka világa
Érdeklődéssel olvastam, mikor a tudós szerzők által hosszú és alapos munkával kidolgozott, részletes számításokkal alátámasztott LÉT-tanulmányra megjelent Csillag István és Mihályi Péter tollából a Tizenkét érv a feltétel nélküli alapjövedelemmel szemben (ÉS, 2014/3., jan 17.). Az első hallásra meglepő javaslat valóban igényli a vitát. Elszomorított, hogy az érvek viszont nagyrészt adatokkal alá nem támasztott szlogenek és közgazdasági közhelyek voltak. Vártam, hogy nálam hozzáértőbbek megcáfolják, ami jószerével meg is történt Pályi András, Ferge Zsuzsa és Ludassy Mária által.
Egy momentum felett azonban átsiklottak a bírálók, ezért ezt magam vagyok kénytelen szóvá tenni. A vitairat szerzői, nevükhöz méltatlanul átveszik a papagájkommandó által régóta mantrázott érvet: „a közmunka visszavezet a munka világába”. (Különösen viszolyogtató hallani ezt olyan ifjoncok szájából, akik egy másodpercet sem töltöttek a „munka világában”.)
Nos, a kiváló szerzőknek tudniuk kellene, és nyilván tudják is: ez a fajta köz- (kényszer-) munka sehova nem vezet vissza. Ez a zömében értelmetlen feladatokból álló, éhbérért végzett tevékenység egy dologra jó: hogy a nincstelen szegény embereket (akik annyit is érnek, amennyijük van) a pöffeszkedő csinovnyikok kihasználják, megalázzák, és hogy az értelmes munkától annak is elvegyék a kedvét, aki rendelkezik ilyennel.
(Várgesztes)



URL: http://es.hu/radai_eszter;feltetel_nelkuli_alapjovedelem;2014-01-29.html


Feltétel nélküli alapjövedelem
Interjú Bánfalvi István szociálpolitikai szakértővel
Illessen meg minden tartósan Magyarországon lakó állampolgárt (kivéve, ha külföldön adózik) olyan pénzösszeg, úgynevezett LÉT-pénz, feltétel nélküli alapjövedelem (FNA), amiért tőle cserébe nem követelhető semmilyen magatartás, amin nincs közteher és ami szabadon elkölthető. Legyen ez a gyerekek esetében havi 25 ezer, felnőtteknél 50 ezer, várandós édesanyáknál 75 ezer forint a létükhöz, egyben személyükhöz fűződő, elidegeníthetetlen alkotmányos joguk – ajánlja a magyar társadalomnak egy független kutatókból, szociológusokból, szociálpolitikusokból, jogászokból, pénzügyi és költségvetési, valamint társadalombiztosítási szakemberekből álló csoport. Ettől az általuk „sültrealistának” nevezett, zéróösszegűnek és fenntarthatónak „kiszámolt” jövedelem-újraelosztó rendszertől, a LÉT-től nem kevesebbet remélnek kidolgozói, mint hogy képes lesz nemcsak megállítani a magyar társadalom széthullását, de történelmi fordulatot is eredményezni annak integrációjában.



URL: http://es.hu/rajnai_attila_riportja;tokaji_borcsatak_ii;2005-03-14.html


RAJNAI ATTILA RIPORTJA
Tokaji borcsaták II.
Abszurd gazdasági komédia színtereként mutattuk be másfél éve Tokaj-Hegyalja rendszerváltás utáni első évtizedét (Tokaji borcsaták, ÉS, 2003/47.). A helyzet napjainkra sem változott. A főszereplő Tokaj Kereskedőház Rt. az érdekek hálójában vergődve egy látszatmagánosítás áldozata lett. A politika egyik szent tehene az Orbán-éra alatt arra szolgált, hogy állami milliárdokból dotált szőlőfelvásárlásaival szavazatokat hozzon, még ha e piacrombolás miatt a tokaji bor hírneve is csorbul. Ez idő tájt a hegyaljai őstermelők feltehetőleg még álmukban sem gondolták, hogy a kereskedőház privatizációja már körvonalazódott, a volt állami gazdaság néhány kurrens ingatlanára egy, Orbán Viktor családi érdekeltségébe tartozó hegyaljai cég tulajdonosai spekulálnak. A volt miniszterelnök ebben ugyanúgy partnerük volt, mint az állami támogatások megszerzésében.
"A Forrás Vagyonkezelési és Befektetési Rt. tájékoztatja Tisztelt befektetőit, hogy a Felügyelő Bizottság előzetes hozzájárulásával 2004. április 8-án részvényesével, az ÁPV Rt.-vel részvény adásvételi szerződést írt alá a Tokaj Kereskedőház Rt. 65.245 db részvényének átruházásáról. Ugyanezen a napon további 1 db Tokaj Kereskedőház Rt. részvényt az Agrárgazdasági Vagyonkezelő Kft. részére értékesített. Az adásvétel eredményeként a Forrás Rt. közel 90 M Ft-os árfolyamnyereséget realizált, és a továbbiakban nem rendelkezik Tokaj Kereskedőház Rt. részvényekkel." Így adta hírül kárpótlásijegy-tulajdonosból befektetővé avanzsált érdekeltjeinek a Forrás Rt., hogy a nagy múltú kereskedőház visszaállamosítása számukra jelentős hasznot hozott.
Mint ismeretes, a forgalomban lévő kárpótlási jegyek bevonásáról a Medgyessy-kormány döntött. Az ÁPV Rt. a feladat végrehajtására a többségi tulajdonában lévő Forrás Rt.-t jelölte ki, és hogy a társaság felkeltse a jegytulajdonosok érdeklődését, több állami cégből üzletrészeket apportált a Forrásba, többek között a Tokaj Kereskedőház Rt. (TK Rt.) 23 százalékát. A kárpótlásijegy-tulajdonosok részvényjegyzésének lezárulta után továbbra is az ÁPV Rt. maradt a Forrás legnagyobb tulajdonosa. Nem volt kétséges azonban, hogy ez csak átmeneti állapot, és a Forrásból komoly részesedést fog hasítani Leisztinger Tamás, az egykori legnagyobb kárpótlásijegy-birtokos HB Westmister Rt.-ből hatalmas tőkét kovácsoló Aragó-vezér. Leisztinger, a várakozásoknak megfelelően, hamarosan befolyást szerzett a Forrásban, napjainkra pedig teljesen bekebelezte a társaságot.
Két évvel ezelőtt, amikor Leisztinger a Forrás Rt. meghatározó tulajdonosaként felbukkant Hegyalján a TK Rt. igazgatóságában, alaposan megkavarta az amúgy is túlpolitizált kereskedőház értékesítési lehetőségeit. A térség újarisztokrata befektetői ugyanis mindenekelőtt az rt. két ősi birtokára, a Szarvas- és a mádi Király-dűlőre vetettek szemet, a sznobok a muzeális borkészletet szerették volna megkaparintani, néhány italforgalmazó cégnek pedig a hazai piacon még mindig jelentős forgalmat produkáló márkanévre és a hozzá kapcsolódó több évtizedes arculatra fájt a foga. A kereskedőházhoz azonban elválaszthatatlanul hozzátartozik a sátoraljaújhelyi irodaház, a túlkapacitált palackozó és nem utolsósorban a cégnek a hegyaljai őstermelőkkel megkötött hároméves beszállítói szerződéséből származó kötelezettségei. Ez utóbbi tételek nem vonzották a befektetőket. A Forrás mint TK Rt.-tulajdonos a várttal ellentétben nemcsak hogy nem növelte az értékesítési esélyeket, hanem egyszerűen lehorgonyozta a kereskedőházat. Akkoriban sokan hitték, hogy türelemjáték folyik, és a TK Rt.-t a Forrás elnök-vezérigazgatója, Patonai József szeretné megkaparintani magának és nem Leisztinger. Kétségtelen, Patonai 2003. decemberi hirtelen halála után más irányt vett a kereskedőház sorsa, és végül az Aragó-vezér ismét igen jól járt, hiszen, mint idéztük, a Forrás kilencvenmillió adóforintot nyert a TK Rt. részvényein. Az ÁPV Rt. kommunikációs osztálya az ÉS részvény-visszavásárlással kapcsolatos kérdésére azt válaszolta: a tranzakció elkerülhetetlen feltétele volt annak, hogy végrehajtsák a privatizációt előkészítő kormányhatározatot, amely szerint a Szarvas-, illetve a mádi Király-dűlőnek, a tarcali kutatóbázisnak és a tolcsvai muzeális borkészlet meghatározott részének kincstári vagyonként állami tulajdonba kell kerülnie. Kétségtelen, hogy az előkészítő határozatot, ha elé kerül, a Forrás Rt. megtorpedózta volna, hiszen saját üzleti pozícióit nyilvánvalóan nem rontja azzal, hogy megszavazza a kereskedőház érdemleges vagyonának kivonását. Ebben a tulajdonosi felállásban tehát bele se fogtak az rt. szétdarabolásába. Ugyanakkor az idő Leisztingeréknek dolgozott, hiszen az ÁPV Rt.-nek előbb vagy utóbb végre kellett hajtania a kormánydöntést.
Magán nemzet
Az ősi birtokok leválasztása, a muzeális borkészlet - amely a rendszerváltás kálváriájában sok kétes eredetű borral is gazdagodott - és a tarcali kutató - amelynek nem annyira tudományos, mint inkább ingatlanértéke jelentős, hiszen egy több száz éves kúriában működik - állami tulajdonban tartása mellett a borásztársadalom legnagyobbjai érveltek, de a privatizációs elgondolás már a kisgazdák kormányzati szerepe idején megszületett. A lapunk birtokában lévő dokumentumok szerint a TK Rt. eme értékes vagyona miatt súrlódások támadtak az akkori koalícióban, mivel a kisgazdák nemzeti vagyonmentő elképzelése igyekezett gátat vetni az Orbán Viktor családi érdekeltségébe tartozó tokaji cég terjeszkedési terveinek. Ezt támasztja alá a Szárhegy dűlő-Sárazsadány-Tokajhegyalja Kft. 2001. június 4-i taggyűlésének jegyzőkönyve is, amely szerint többek között az alábbi eszmecsere zajlott az üzlettársak között:
Szász István Attila: "A kisgazdák le akarták szakítani a kutatóintézetet + a Szarvas dűlőt, utoljára a tárgyaláson ott volt Horváth Mihály az ÁPV Rt.-től, meg kell szabadulni tőle. Horváth Mihály odahozta az FVM-et, hogy a kereskedőház mondjon le a kutatóról, mi nem járultunk hozzá. A kht.-t javaslom, előtte kft.-t (Dégenfeld, Szárhegy stb.), hogy hegyalján a kutatásfejlesztés biztosítva legyen, ebbe be kell emelni a kutatót és a Szarvas dűlőt (49 százalék). A kutatás a cél, de ki lehet vásárolni."
Kékessy Dezső: "A kereskedőház kooperatív jellegét kell erősíteni, jó lenne bevonni a Meszes-majort, ezzel megkezdhetnénk a borászatot."
Madarász László: "Ott kell borászat, ahol a szőlő van. Városban iroda, cégközpont, vendéglakás, bemutatóterem legyen."
Orbán Viktor: "Mi közvetlenül nem vehetünk meg semmit a kereskedőháztól, forgácsokat le lehet választani az ésszerű vagyongazdálkodás keretében a kereskedőháztól."
Mint látjuk, a volt miniszterelnök és barátai szeme előtt a 43 hektáros Szarvas-dűlő spekulatív megszerzése lebegett, nem pedig az, hogy ezt az egyedülálló nemzeti kincset egyben kell tartani, egyrészt, mert a Rákóczi család birtokaként eredeztethető, másrészt, mert itt még a múlt század eleji filoxérajárványt túlélő egyedekből is van klón, ami a Hegyalja génbankjául szolgálhat. A kereskedőházról leválasztandó "forgácsokat", valamint a közös vállalkozás jövőbeni felépítésének tervét ugyanezen a taggyűlésen az Orbán-kormány volt párizsi nagykövete, a mezőgazdaság mellett az egészségügyben is cégeket jegyző Kékessy Dezső veti fel. A privatizációt a TK Rt. akkori jogi ügyeiben eljáró ügyvédi iroda vezetője, az exminiszterelnök barátja és hegyaljai családi vállalkozásának egyik résztulajdonosa, Szász István Attila koordinálta.
Kékessy Dezső: "Párizsban borkereskedésben láttam már 93-as aszút, kb. 45.000 Ft-ért árulták, a 7 puttonyos (Mézesmály-Tarcal) 60.000 Ft/üveg. Megbeszélésre javaslom az alábbiakat: értékesítés, telepítés, melioráció, tarcali kutató, borászat, privatizáció. Tegnap voltunk Hegyalján, érdekes tanya, ami most kerül vissza a kereskedőházhoz (Meszes tanya), jó lenne megszerezni."
Szász István Attila: "Ismerem, most pereltük vissza. Erdőbénye előtt van, Hegyalja közepén, tanya, pince, telepítés. Kb. 500 m2-es pince, 92-es aszú van benne, a szeszfőzdét visszahoztuk."
Kékessy Dezső: "Meg lehet venni?"
Szász István Attila: "Igen. Gerwaldék [Gerwald László 1993-1999 között a TK Rt. vezérigazgatója volt - R. A.] 7-8 millióért kótyavetyélték el. Most a földterület a kereskedőház nevén van, per van folyamatban, meg fogjuk nyerni. A kereskedőház most nagyon jó helyzetben van, a legfontosabb a borkészlet, a muzeális készlet a Kincstári Vagyonkezelő Ig-nál marad. Három részre kell osztani, rá kell bízni Stumpf Miklósra és Hegedűs Zoltánra, jól csinálják a dolgukat, mi mindent megbeszélünk hármasban."
A nyolcvanas évek elején még a Művelődési és Közoktatási Minisztérium terv- és közigazgatási főosztályán dolgozó, majd 1985-től ügyvédként praktizáló Szász bármenynyire is szeretett volna számukra kedvező ítéletet a kereskedőház által egykor eladott ingatlanszerződés érvénytelenítéséért indított perben, nem sikerült, a Meszes-major - a TK Rt. igazgatóságának közlése szerint - nem került vissza az állami céghez. Sajátos nézőpontot tükröz Szász azon megállapítása, hogy Hegedűs Zoltán, a TK Rt. akkori vezérigazgatója és a cég általános vezérigazgató-helyettese, a vízügyi mérnök végzettségű Stumpf Miklós (a kancelláriaminiszter unokatestvére) jól végezték volna a dolgukat. Regnálásuk alatt a TK Rt. felügyelőbizottsága ugyanis kérte a tulajdonos ÁPV Rt.-től a vezérigazgató felmentését, ehelyett azonban a vezérigazgató menesztését szorgalmazó igazgatósági elnököt, az igazgatóság további két tagját, valamint az ellenőrző testület nagy részét bocsátották el a hegyaljai részvénytársaságtól. Pedig 1999 nyarán még épp az ÁPV Rt. vétózott meg egy Hegedűs által jegyzett üzletet, amelyben a vezérigazgató, hatáskörét túllépve, kifogásolható áron szeretett volna értékesíteni több mint hétmillió palack tokajit. (Az elmúlt ciklusban a kereskedőháznak folyósított többmilliárdnyi költségvetési támogatás előnytelen és nem mindig szabályos felhasználásáról szóló vizsgálati jelentésekről 2003-ban, riportunk első részében már beszámoltunk.) A politika egyébként nemcsak a kereskedőház falain belül van jelen, hanem Hegyalja egészén is kísért.
Barátok köz
"Mint ahogyan azt Ön is tudja, a közelmúltban megvásároltam a Sárazsadány Szárhegy dűlőben néhány tábla szőlőt. Sárazsadány úgy számomra, mint barátaim számára adottságaiból és emberi kapcsolataiból eredően mély nyomot hagyott bennünk. E mély nyomok odáig vezettek, hogy barátaimmal együtt kb. 25-30 hektáron szeretnénk szőlőt telepíteni. Jelenleg a Sárazsadány Szárhegy dűlőt tekintettük meg, és a Szárhegy dűlőn szeretnénk megvalósítani elképzeléseinket" - így kezdődik az a levél, amelyet Szász István Attila írt Palcsó Mihály sárazsadányi polgármesternek 1997. január 16-án. Az ügyvéd a levél további részében közli a település első emberével annak a negyvenkét önkormányzati tulajdonú területnek a helyrajzi számát, amelyeket az általuk alapítandó társaság meg szeretne vásárolni. A levélben említett barátok: Orbán Viktor felesége, Lévai Anikó, Kékessy Dezső, Madarász László, ex Postabank-vezér, akik egyben tulajdonostársai is a két ügyvéd, Szász és Duda Attila által alapított Szárhegy dűlő-Sárazsadány-Tokajhegyalja Kft.-nek. A Szász-féle levélben felsorolt sárazsadányi önkormányzati ingatlanok száma később negyvenháromra emelkedett, és az összesen öt és fél hektáros területet az adásvételi szerződés szerint százezer forintért Lévai Anikó vásárolja meg. A társaság 1997-es apportlistáján a megvásárolt ingatlanokból tizenhat szerepel Lévai Anikó nevén, tizennégyet Kékessy Dezső, tizenhármat pedig Madarász László jegyez. A földek apportértéke háromszor egymillió forint. Duda Attila és Szász István Attila 500-500 ezer forint apportértéken további zsadányi földekkel gazdagítja a céget, amelynek székhelye Szász gödöllői lakóháza. Szász 1997. szeptember 23-án újabb ingatlanvásárlásra szánja el magát. Alkalmi áron, 110 ezer forintért vesz meg egy csaknem hatezer négyzetméternyi önkormányzati ingatlant, majd magánszemélyektől vásárol további környékbeli földeket, 2001-ben pedig már Tolcsván terjeszkedik. Madarász László és Kékessy Dezső zsadányi földjeinek nagy része ugyancsak önkormányzattól vásárolt ingatlanokból áll, amelyek vételára mindkét adásvételi szerződés szerint 90 ezer forint volt. A cég egy 450 négyzetméteres borospincével is bővül, amit két és félmillió forintért vásároltak meg.
Valóban ilyen olcsók voltak a földek akkoriban Tokaj-Hegyalján? Erre a kérdésünkre Palcsó Mihály, Sárazsadány polgármestere már nem tud válaszolni, mert elhunyt, helyette fiát kérdeztük, aki apja nyomdokaiba lépett, jelenleg ő a település első embere. Ifjabb Palcsó Mihály lapunknak azt mondta, hogy a műveletlen földek még mindig olcsók Hegyalján, mert az önkormányzatot csak az érdekli, hogy olyanok vegyék meg, akik azt meg is művelik. A főszereplő társaság mindenesetre jó kapcsolatokat ápolt az akkori polgármesterrel.
1998-ban Orbán Viktor a létrehozója a Sárazsadányi XXI. Század Alapítványnak, amelynek célja a helyi hagyományok őrzése, megóvása és azok "alkotó módon történő továbbfejlesztése", természetvédelem, köztük kiemelten Tokaj-hegyvidék szőlészete és borászata, valamint az ifjúság kulturális, egészségügyi és sportéletének megszervezése, támogatása. A százezer forint induló tőkével létrehozott alapítvány kuratóriumi elnöke Palcsó Mihály polgármester lett, tagjai pedig Duda Attila, Szász István Attila, valamint Kállai Attila, a Szárhegy dűlő-Sárazsadány-Tokajhegyalja Kft. ügyvezetője. A nexus az érdekeltek között olyannyira jó lett, hogy Szász irodája készíti el a Palcsó Mihály és felesége által jegyzett Palcsó és Társa Kft. társasági iratait.
A 2001. augusztus 29-i olaszliszkai taggyűlés jegyzőkönyve szerint Duda Attila végleg megválik a kft.-től. 600 ezer forint névértékű üzletrészét a tagok között négy, egyenként 150 ezer forintos részre osztják fel. Ezen a taggyűlésen a négy tulajdonos fejenként tízmillió forintos pénzbeli hozzájárulással 43 millió forintra emeli a társaság törzstőkéjét. Ennek bejegyzését a jegyzőkönyv szerint a miniszterelnöki rezidencián tartott 2001. december 2-i taggyűlésen veszik tudomásul a cég tagjai. "A tulajdonjog-átruházás és a tőkeemelés megtörtént. Dr. Szász I. A. átadja a dokumentumokat. 43 millió a törzstőke. Föld és pince átruházása folyamatban van, a pinceszerződés felbontások, eredetileg kölcsönszerződés volt, ezt felbontják, így illetékmentesen kerül vissza a pince a kft. tulajdonába." (...) Madarász László: "Szükséges lenne alapszabályt készíteni (öröklés, a földkérdés tisztázatlan, nincs megállapodás a tagok és a kft. között stb.) Rendezni kell a tulajdoni viszonyokat. Javaslom a jogi kérdések rendezését. Hozok egy mintát, ha szükséges."
Merjünk nagyot nyelni
Mint látható, a baráti vállalkozás tagjai sincsenek tisztában azzal, kinek mennyi földje van a cégben. Ennek oka elsősorban az, hogy a gazdasághoz bérleti, illetve haszonbérleti és életjáradéki szerződéssel szerzett földek is tartoznak. Ráadásul a társaság nem a mai hegyaljai trendnek megfelelő kisbirtokosi szerkezetben gondolkodik, hanem borászattal is rendelkező, százhektáros gazdasággá szeretne nőni. Erről a cég 2000. szeptember 6-i taggyűlésének jegyzőkönyve tanúskodik.
Szász István Attila: "Földvásárlás. A kereskedőház nem tud integrálni, a kisgazdák mószerolnak. Várható, hogy tudunk venni földterületet, hogy mindenki 4,5 hektárra jöjjön fel. Szárhegydűlővel szemben Tolcsván van kb. 15 hektár telepítésű elvadult szőlős, + feketeribizlivel beültetett kb. 10 hektár. Mi most 25 hektárnál tartunk, ebből 6 hektár a termő, 8 hektár az új telepítés, ez már jövőre terem. Cserére is vehetünk."
Orbán Viktor: "Megállapodás a 80%-os állami támogatásra."
Szász István Attila: "100 hektár a jól művelhető gazdaság, vennünk kell, cél, hogy egységes területünk legyen, tehát cserére is vásároljunk. A közeljövőben meg kell teremtenünk a borászatot. Eladó borászat legközelebb Erdőbényén van, híres borászat, 400-ért akarják adni, 120-at ígértem, de nekünk ez nem kell, nekünk építeni kell, megnézetem szakemberrel. Ha építünk, Szárhegyen kell, 250 millióból kijönnénk, van állami támogatásra is lehetőség. Toldi Miklóssal fogok egyeztetni, majd leírom a variációkat. Én megvettem a méregház mellett kb. 6 ha-t, pince is van, felújítható. További 6-7 ha-t is akarok venni. Építeni lehet rá egy turisztikai centrumot, ha itt lenne a borászat, én hajlandó vagyok beszerzési áron bevinni a kft-be. A turizmusra adnak vissza nem térítendő állami támogatást."
Orbán Viktor: "Az igazi kérdés az, akarunk-e borászatot csinálni, ha igen, mit kell csinálni?"
Kékessy Dezső: "Ha nem akarunk borászatot, nem tudunk mit kezdeni a szőlővel."
Szász István Attila: "Egy szőlőterületnek függvénye a borászat. Ha akarunk borászatot csinálni, elég 30 ha + felvásárlás. Ki kell számítani, mi a gazdaságosabb - ez a borászat mellett szól. A turizmus ráfizetéses, de a támogatás pénzt hoz. 160 millióhoz lehet hozzájutni 2001-ben. (Magyar Vállalkozásfejlesztési Alapítvány). Borászatot kell csinálni! Én összeszedek minden adatot, hogy minél olcsóbban összehozzuk. Kb. 40-50 %-os támogatást össze lehet szedni, + 30 % hitel, 20 % a saját tőke. Én tudok bankkölcsönt szerezni. Saját tőke 50 millió Ft. Toldi Miklós (sajnos nincs ízlése, l. hasas üveg.) ügyes ember."
Orbán Viktor: "Borászathoz borász kell, ez a legfontosabb! Rá tudunk hagyatkozni, ő tudja megmondani, mit érdemes csinálni és mennyiért."
Madarász László: "Ha csinálunk, csak komoly borászatot érdemes csinálni."
Az említett Imperial Tokaji Kft., amellyel összedolgozott a sárazsadányi cég, felettébb érdekes vállalkozás Hegyalján. Egyrészt azért, mert egyik tulajdonosa Hegedűs Zoltán volt mindaddig, amíg ki nem nevezték a TK Rt. vezérigazgatójává, másrészt azért, mert Hegedűst követően debreceni és nyíregyházi cégek és magánszemélyek tűntek fel benne, köztük a Fidesz-fellegvárnak számító Debrecen polgármesterének, Kósa Lajosnak a felesége. Harmadrészt azért, mert egyik tulajdonosa, az Infra-Start Kft. több személy által is kötődik a hírhedtté vált Debreceni Vagyonkezelő társasághoz. Negyedrészt pedig azért, mert nevéhez fűződik egy jövedéki bűncselekmény is, amelyben az eljárást elkövető hiányában szüntette meg tavaly a szerencsi ügyészség. Valaki ugyanis fiktív felvásárlási jegyekkel több mint nyolcvanmillió forint szőlőbort akart legalizálni az Imperial Kft. nevében. Az elkövető személyét nem tudták azonosítani. Hegedűs Zoltánnak ezen felül érdekeltsége volt a Kékessy Dezső által jegyzett Tokaj Mercatus Borkereskedőház Kft.-ben is. Kékessy másik hegyaljai cégében, a Patricius Borház Kft.-ben pedig Madarász László vállalt felügyelőbizottsági tagságot.
Szász se hiába hivatkozik a jegyzőkönyv szerint a Magyar Vállalkozásfejlesztési Alapítványra, hiszen Csuhaj V. Imrével, az alapítvány kuratóriumi elnökével egy kuratóriumban ültek a Hörcsik Richárd fideszes országgyűlési képviselő által létrehozott Zempléni Fejlesztési Társaság Alapítványnál, amelyben rajtuk kívül egy sárospataki fideszes önkormányzati képviselő, Erdős Tamás is helyet kapott.
Gazdálkodj torkosan
A sokféle pályázati lehetőség miatt nehéz pontosan kideríteni, hogy a Sárazsadány Kft. mikor mennyi állami támogatás kapott. Orbán Viktor mindenesetre ezen a téren önmérsékletre intette családi vállalkozásában lévő barátait. 2001-ben ugyanis 12 hektárral pályáztak a hektáronként 5,5 millió forintos támogatásra, amelynek benyújtását követően a volt miniszterelnök azt mondta: "Ne nyerjünk annyit, amenynyit kértünk, ne mi kapjuk a legtöbbet." A telepítésre egyébként a 2001-es költségvetése szerint 32 milliót, 2002-ben pedig 53 millió forintot szánt a cég. Hasonlóan óvatosan kezelte a cég ügyeit Lévai Anikó, aki APEH-ellenőrzést szorgalmazott ugyanabban az évben, amelyikben az adóhivatal egyszer már mindent rendben talált vállalkozásánál. Az adatok szerint a Sárazsadányi Kft. nem élt a kereskedőház garantált áras szőlőfelvásárlási lehetőségével, de Szász István Attila, Madarász László és Kékessy Dezső mint őstermelők kihasználták a lehetőséget, és nem túl jó minőségű termésüket az állami cégnek adták el. Bort azonban nemegyszer vásároltak a TK Rt.-től. 2000 februárjában például hat üveg aszút Hegedűs Zoltán rendelkezési jogán vesznek meg, szeptemberben 108 üveg furmintot, illetve hárslevelűt 16 200 forintért, 49 üveg 1993-as, ötputtonyos aszút pedig csaknem 180 ezer forintért. A legérdekesebb tranzakciónak egy 2000. decemberi vásárlás tűnik, amikor Szász István Attila közvetítésével ezer üveg ötputtonyos aszút vásárolnak 833 ezer forintért a Ganz Híd Daru Rt., és az A. Sz. Kft. közbeiktatásával.
A vállalkozás kezdi kinőni magát, rendezni kell a viszonyokat, elválasztani a cégügyeket a földtulajdonlástól. A 2001. decemberi taggyűlés jegyzőkönyve szerint a cég 36,7 hektárból áll, amelynek tulajdonarányait Lévai Anikó a következőképpen részletezi:
"Az első 6,2 hektár régi termőterület Szász Attila nevén van, bár 1,2 hektár anyagi fedezetét mi teremtettük meg. 7,3 hektár az új telepítés, 5 hektár az én nevemen van, 2,5 vagy Duda Attila vagy Szász Attila nevén. Újabb 13 hektár parlag, ennek új telepítése vagy meliorizációja van folyamatban, Szász Attila nevén. Noha van újabb parlag Szász Attila nevén, de benn van Kékessy Dezső és Madarász László is. Összesen 36,7 hektár. Sürgősen lépni kell."
A taggyűlés végén pedig Szász István Attila referál a dolgok állásáról:
"A Méhes-majorban [azonos a Meszes-majorral - R. A.] nincs előrelépés, szerződés érvénytelensége iránt per van folyamatban az Egri Megyei Bíróság [sic!] előtt, a kereskedőház javára várható döntés, sürgetem a kitűzést. A tarcali kutatóintézetet meg kéne szerezni.
Az 5500 üveg késői szüretelésű hárslevelűre van vevő, címkére vár. Ez jó bor, a korábbi termésből hatmilliós bevétel. Ha ezt eladnánk 5 millió forint bevétel lenne, palackozzuk le a 99-es 5 puttonyos aszút, ezt is adjuk el. (...)
A zöldmezős beruházásokról: a Méregház körül megrendeltem 6 hektárt + egy négyágú pincét. Van lehetőség önköltség alatti munkavégzésre, Széchenyi terv + FVM támogatás. Megterveztem mit akarok csinálni, nagy befektetés, olcsó jó helyen van. Karácsony előtt adjunk a tagoknak néhány palack bort. 24-24 üveg."
Zsebföldek
A baráti vállalkozás motorja egyértelműen Szász István Attila, akinek ügyvédi pályája az Orbán-éra alatt kezdett szárnyalni. Szász irodája ugyanis nemcsak Tokaj Kereskedőház Rt. képviseletét látta el abban az időben, hanem megbízói között szerepelt többek között az Országos Egészségügyi Pénztár, a Duna Televízió, a Corvinus Rt., a CD Hungary, a Magyar Vállalkozás Fejlesztési Kht. Ezen felül Szász felügyelőbizottsági tagja volt a Magyar Villamos Művek Rt.-nek és az Antenna Hungária Rt.-nek is. Saját és tagtársai adásvételi szerződései mellett Szász jegyez egy huszonegy személlyel megkötött haszonbérleti szerződést is az 1240 helyrajzi számú 3010 négyzetméter nagyságú zsadányi földre, tizennégy személlyel az 1276 helyrajzi számú 2372 négyzetméteres ingatlanra, tizenöt személlyel pedig az 1264-es helyrajzi számú, több mint nyolcezer négyzetméteres ingatlanra. A bérleti díj egyik esetben ezer, a másik kettőben háromezer forint bérlőként évente, és a szerződés negyvenkilenc évre szól. A 091/P és a 091 helyrajzi szám alatt jegyzett 4-4 ezer négyzetméteres földre pedig Szász életjáradéki szerződést kötött havi háromezer forint értékben.
2001. december 28-án aztán jelentős fordulat következik be a cégnél: Szász István Attila több ingatlanától is megválik. Lévai Anikó másfél millió forintért megvesz tőle öszszesen csaknem három és fél hektár földet (hrsz.: 1166, 1236 és 091/28), kilencezer négyzetméter zsadányi föld (hrsz.: 91/14, a 91/3, a 91/36), valamint néhány tolcsvai ingatlanának vevője Madarász László, a maradék (hrsz.: 91/7, a 91/53) tulajdonosa pedig Kékessy Dezső lett.
Lapunk szerette volna megkérdezni Szász István Attilát, a cég terjeszkedésének karmesterét: miért vált meg annak idején olyan hirtelen földjeitől, de az ügyvéd a témával kapcsolatos megkeresésünkkor elfoglaltságra hivatkozott, majd, bár megígérte, hogy visszahív bennünket, erre sajnos nem kerített sort. Lépésére mindenesetre magyarázatként szolgálhat 2002-es válópere. Szász felesége 12 évnyi házasság után válókeresetet nyújtott be. A bíróság a válást jogerősen 2004-ben mondta ki. A még folyamatban lévő házastársi vagyonmegosztási perben Szász úgy nyilatkozott, hogy a sárazsadányi cégben üzletrészének értéke "nulla", több tízmilliós befizetési kötelezettségük van.
Az idén a Szárhegy dűlő-Sárazsadány-Tokajhegyalja Kereskedelmi és Szolgáltató Kft. törzstőkéje 43 millió forintról 180 millióra emelkedett. A társaságban időközben 60,1 százalékos többségi befolyást szerzett Kékessy Dezső. Úgy tűnik, részesedését elsősorban Szász kárára növelte, de ez azért valószínűtlen, mert a gödöllői városi bíróság 2003. május 16-án jogerős végzésben zárolta Szász sárazsadányi cégében meglévő 25 százalékos üzletrészét.
2003-ban az ügyvéd ellen tartásdíj-fizetési kötelezettségének elmulasztása miatt indult eljárás.
Előzmény: http://www.es.hu/pd/display.asp?channel=RIPORT0347



URL: http://es.hu/schaefer_andrea;esti_da8230;;2014-01-29.html


ESTI DA…
Oké: nem kell tudni, hogy tonikától dominánsig hány lépés az út, s hogy mi az auftaktnyi szünet, s hogy az utolsó hang előtt is jár az énekesnek a levegő, különösen, ha hat ember konkrétan egyszerre veszi, és épp az utolsó hangra készül, mert azzal szándékozik kiteljesíteni az élményt, mert a tökéletes pianissimóra akarnak együtt rátalálni, és ehhez idő kell, hogy közösen találják meg az épp csak még hangot, amelyet egyetlenegy hajszál választ el a csendtől, és a hat ember pontosan akarja ezt megalkotni, mert ajándékot ad át éppen, és egészen az utolsóelőtti pillanatig joggal érzi úgy, hogy a másik több száz ezt megérdemli, mert hisz együtt lélegzik vele. Mert tényleg úgy tűnt: megállt a levegő, megszületett a csend, az, amelyet hasítani lehet, amely csak ritkán, nagyon ritkán születik meg, amikor tényleg jelen van az isten – amiről a legnagyobb művészek is úgy számolnak be, hogy háromszor, ha megtörténik az életben. Szóval ott volt, eljött. És akkor a magyarok elkergették az istent, és beléfojtották az utolsó hangot a hat művészbe, akik pedig Kodály Esti dal ának valószínűleg valaha volt legihletettebb előadását nyújtották éppen. Mert nem lehetséges, egyszerűen lehetetlen ennél szebben, mert a tökéletes nem fokozható. Szóval nem kell tudni – bár éppenséggel Kodály országában tán még azt is lehetne, illene is talán –, hogy hol a vége a dalnak. Csak egy kis érzékenység, egy kicsi fülhallás, egy kis figyelem, egy picike kultúra: ha már nem tudom, hol a vége, hát megvárom, amíg jelzik a művészek. Még ha a negyedik ráadásnál tartunk is, és már nem bírok magammal, mert tombolni akarok, mert tényleg annyira szeretem őket, mert remekül éreztem magam egész este. Könyörgöm: ne csesszük el a legutolsó, leggyönyörűbb, legnagyobb pillanatot! Könyörgöm: tanuljuk már meg! Könyörgöm: tanítsuk már meg! (King’s Singers, Zeneakadémia, január 21.)
Schaefer Andrea



URL: http://es.hu/szilasi_gyorgy;szferak_galaxisok;2014-01-29.html


Szilasi György
Szférák, galaxisok
Salamon János az emberben lévő rend és az univerzum tágulásával (inflációjával) és a múló idővel fokozódó rendetlenség (entrópia) közötti ellentmondást elemzi (Régi szép jövőnk, ÉS, 2014/4., jan. 24.). Igaza van: a modern fizika szerint a világra a hőhalál vár. Sőt, egyes elméletek szerint hosszú idő múlva a protonok és a neutronok is elbomlanak, és az univerzum csak egy homogén energiahalmazként fogható majd fel, már persze, ha lesz, aki felfogjon akkor valamit is. Nap mint nap sok minden elpusztul körülöttünk, és tudjuk, mi is pusztulásra vagyunk ítélve. Nincs abban „világraszóló átverés”, hogy bennünk él a rend utáni vágy, a világ pedig „nagyvilági nemtörődömséggel a totális rendezetlenség állapota” felé tart. Sőt, ez a világ rendje , de ez a rend roppant dinamikus. Az égi szférák tökéletes rendjét még maga Galilei is tanította. Aztán távcsövével napfoltokat, holdkrátereket, Jupiter-holdakat észlelt; rájött, hogy a szférák rendje helyett egy egész más rend működik. Minden felfedezés új rendet tár fel, amely sokszor rendetlenségnek tűnik. Isten nem kockajátékos, fakadt ki Einstein, amikor megismerte a sztochasztikus folyamatokkal leírható kvantumelméletet. Bár a növekvő entrópia a világ egyik rendező elve, seregnyi objektum csodás rendezettséget mutat a fizikai kölcsönhatások törvényei szerint. Nem véletlen, hogy a Föld gömbhéjas szerkezetű, ezt már a gravitációs térelmélet is megjósolta, és a szeizmológia igazolta. Az amorf anyagok szabályos kristályokba rendeződnek, a magfúziók a csillagok mélyén magasabb tömegszámú elemek sorát hozzák létre, és az univerzum legalább egy helyén megjelent és több milliárd éve virágzik a rend és stabilitás különös hordozója, az élet. A valaha élt fajok 99 százaléka már kihalt; az emberi faj az értelem révén társadalmakat és rend(szer)eket teremtett, amelyek stabilizáló ereje nagy, de mind pusztulásra van ítélve, reméljük azért, mert jobb jön helyette. Ami nagyobb rendet hordoz magában, nem biztos, hogy jobb is. Például, az iszlám példás renddel szabályozza az élet sok területét, de a többnejűséget már koromra való tekintettel se tudnám igazán élvezni, a sör meg a főtt füstölt csülök pedig nagyon hiányozna.
Még egy apróság: ha a világegyetem elkezdene összehúzódni, az idő nem fordulna meg, az összetört pohár nem állna össze egésszé az asztalon. Az irreverzibilis folyamatok rendjét az esetleges összehúzódás sem változtatná meg. A kakas, amelyből Nagy Sándor ebédelt, már nem fog tyúkok után szaladgálni.
Hosszú távon az entrópia növekedése a világ rendjének alakítója, ugyanakkor emberek milliárdjai reménykednek egy transzcendens rendteremtő eljövetelében, misztikusok tízezrei pedig biztosan tudják, érzékelik ennek meglétét. Mert hát ez lenne az abszolút biztosíték az örök rendre, csak akkor nem egészen világos, mit kellene tennünk nekünk, gyarló embereknek. Szerintem jobb a kozmikus rendetlenség, az erősödő entrópia, mert így Salamon Jánossal együtt figyelhetünk rá, hogy „a szépség, a történet, az ütem, a rím, az ornamentika, az arányosság, a melódia, a ritmus és az értelmes beszéd” megmaradjon. A szabadság és az egyszerűbb lelkek miatt pedig óvjuk a sört és a füstölt csülköt is.



URL: http://es.hu/virag_guszti;mi_is_tanuk;2014-01-29.html


MI IS TANÚK
Magyar narancsot lehet kapni az egyik angyalföldi CBA-boltban. Ez nem vicc, meg lehet nézni a fotót a Hvg.hu -n, a narancsos ládák fölé oda van írva, hogy származási hely: Magyarország. Ha azt vesszük, hogy tíz évvel ezelőtt még ezen röhögött volna az ország, ma viszont már senki se lepődik meg a magyar narancson, sőt nem is kételkedik benne, hanem gondolkodás nélkül megveszi, akkor elmondható, hogy íme, megvalósult az, amiről Bástya elvtársék annyit beszéltek: van magyar, sőt nemzeti narancsunk. Tényleg nem szeretnénk most az imperialisták helyében lenni.
Virág Guszti



URL: http://es.hu/wehner_tibor;fogalmi_elteresek;2014-01-29.html


Fogalmi eltérések
Az Élet és Irodalom 2014. január 24-i számában jelent meg Mélyi József Mi lesz majd a szobrokkal? című írása, amely a budapesti Szabadság téren felállítandó, Magyarország német megszállása, 1944. március 19. című emlékmű koncepciótervével foglalkozik. A szerző a címben és a cikk szövegében is többször a szobor szót, illetve fogalmat alkalmazza, és ez a szóhasználat, illetve fogalommegjelölés egy emlékmű esetében pontatlan és megtévesztő. Míg a szobor általában műalkotás esélyét hordozó, művészi szándékokat reprezentáló munka, az emlékmű azonban csaknem mindig a művészet szféráján kívül létrehozott objektum. (Meglehetősen ritka, amikor egy emlékmű szoborrá válik, és kivételes esetekben szobor is vállalhat emlékműfunkciókat, de nézzünk csak körül Budapest és a magyarországi települések közterein: az emlékművek százai – amelyek létrehozását most már egy hosszabb időre tényleg fel kellene függeszteni, vagy néhány generációra abbahagyni – a szobrokként, a műalkotásokként való megnevezés lehetőségét eredendően kizárják.) Fülep Lajos művészetteoretikus a Magyar szobrászat című alapvetésében már száz évvel ezelőtt, 1918-ban élesen elkülönítette egymástól a szobrászat és az emlékműszobrászat világát, megfogalmazván, hogy az utóbbi „A politika vagy a tömeg-sznobizmus szolgálatában állott, és közben elfelejtette vagy soha meg sem ismerte a művészi feladatokat.” Fülep Lajos nyomatékosan felhívta a figyelmet arra is, hogy az emlékműszobrászat „…nem egyes jelenségekből áll, hanem valóságos, egész világ, valóságos kozmosz: saját világnézettel, törvényekkel, esztétikával és logikával. Az ész világának az ellentéte: a másik , a negatív, az abszurd világ, hol a nonsens a valóság Ding-an-sichje, őslényege, akarata. De éppen azért, mert ilyen teljes és tökéletes világ, külön fejezetet kell majd egyszer szentelni neki.” Természetesen ezt a fejezetet majd a szobrászat, a szobrok történetén kívül kell megírni – és ezért fontos, hogy megvédjük a szobor szót, illetve fogalmat a művészeten kívüli jelenségek kártékony jelentéslerakódásaitól.



URL: http://es.hu/zoltan_gabor;egy_konyv_kozott_a_kulonbseg;2014-01-29.html


Egy könyv között a különbség
Márai Sándor: Egy polgár vallomásai (1934–1935/1940). Sajtó alá rendezte Kovács Attila Zoltán. Az utószót Fried István, a jegyzeteket Ötvös Anna és Mészáros Tibor írta. Helikon Kiadó, Budapest, 2013. 576 oldal,3990 Ft



URL: http://es.hu/gali_csaba8211;sepsi_tibor8211;tordai_csaba;szaz_pont_az_alkotmanytervezetrol;2011-03-16.html


GÁLI CSABA–SEPSI TIBOR–TORDAI CSABA
Száz pont az alkotmánytervezetről
A kormánypártok képviselői benyújtották az új alkotmány elfogadására irányuló törvényjavaslatot. Az előzetes félelmekkel szemben a tervezet a harmadik Magyar Köztársaság alkotmányos szerkezetét nem alakítja át, az megmarad az alapvető jogok védelmére, a jogállamiságra és a hatalommegosztásra épülő parlamentáris köztársaságnak. Ezt a leginkább az rontja le, hogy az Alkotmánybíróság hatáskörének tavalyi korlátozását a mostani tervezet is fenntartja.
A normaszöveg mögött meghúzódó megfontolások azonban több esetben kifejezetten ellentétesek a hatályos alkotmány alapvető értékeivel. A tervezet tudatosan hűvös távolságtartással viszonyul a köztársasági eszméhez, lehetővé teszi a kormánypártok által eddig el nem foglalt független tisztségek megbízható emberekkel, hosszú időre való betöltését, valamint a parlamentarizmus lényegével ellentétesen a most kormányzó koalíció gazdaság- és társadalompolitikai elképzeléseit kifejező egyes törvények megváltoztatását kétharmados többséghez köti.
Alkotmányjogászok számára a legfájóbb talán az a tervezetben, hogy kidolgozottsága a szakmai igényesség minimumát sem mutatja, átgondolatlan megoldásokat alkalmaz, illetve világos tartalom nélküli politikai deklarációkat próbál az alkotmány szövegébe erőszakolni. Az alábbiakban arra teszünk kísérletet, hogy száz pontban a tervezet átfogó alkotmányjogi kritikáját adjuk meg. Mindez nyilván nem pótolhatja a tervezet szakmai és társadalmi megvitatását, azonban hozzásegíthet ahhoz, hogy az olvasó is alaposabban megismerje azt a szöveget, amely a következő évtizedekben a magyar jogrendszer alapja lesz.



URL: http://eskuvo-adrianfoto.hu


0670/9426-762 | adrianeskuvofoto@gmail.com
Jegyes fotó
Esküvői hasznos tanácsok
Esküvői slideshow
Kezdőlap Adrian 2014-10-30T22:46:16+00:00
SZABÓ ADRIÁN ESKÜVŐI FOTÓS
Az esküvői fotó örök emlék, az esküvő életünk fontos mérföldköve!
Házas emberként tudom, hogy milyen fontos ez a nap, ezért ha felkértek a fotózásra, akkor szeretném az esküvőtöket a legmagasabb színvonalon, professzionális minőségben, esküvői képek formájában megörökíteni. Egy esküvő fotózáson a hagyományos fotókon át a legtrendibb beállításokig készítek képeket, de természetesen mindig szem előtt tartva a kéréseiteket a Ti egyéniségeteket. Az esküvői képeimen fotó riport szerűen megörökítem a nap hangulatát és az érzéseiteket. Beállított vagy kreatív esküvői fotóimon pedig lehetőségetek lesz a legjobb oldalatokat mutatni. Ezeket a képeket még sok év múlva is Örömmel fogjátok nézni! Képeim minőségére sok éves fotós tapasztalatom a garancia. Weboldalamon az esküvői fotó galériában találjátok a referencia fotóimat, hogy a képek alapján könnyű legyen eldönteni engem szeretnétek-e az esküvői fotósotoknak. Mivel minden esküvő másmilyen ezért mindenkinek egyedi fotózás árat tudok adni az igényeinek megfelelően, árat az árajánlatkérés oldalon tudtok tőlem kérni. A korrigált kész fotókat DVD lemezen tudom átadni, de lehetőség van fotókönyv vagy Fine Art Album rendelésére is. Slideshow oldalamon betekintést nyerhettek egy – egy esküvőbe elejétől a végéig és láthatjátok, hogy milyen zenés esküvői slideshowt készítek. Esküvő fotózással kapcsolatban hasznos információkat olvashattok az oldalamon és érdekes cikkeket a fotós blogban .
Kellemes időtöltést kívánok az oldalamon!
Aktuális kedvenc képeim:
10 hasznos tipp az esküvő napjára
Vicces Esküvői Tortadíszek
Idő beosztás
Menyasszony rablás
Szabó Adrián fotós Tel.:0670/9426-762 adrianeskuvofoto@gmail.com www.eskuvo-adrianfoto.hu www.adriancolors.hu
4k film ajándék fotó esküvő fotós workshop esküvői film esküvői fotó esküvői hasznos tipp esküvői helyszínek esküvői idézetek esküvői meghívók esküvői szertartások esküvői videó esküvő kiállítás esküvős filmek esküvő szervezés extrém esküvő fotósarok fotós képzés fotózás ajándékba fotózás árak idő beosztás lánykérés megújult a weblapom menyasszonyrablás polgári szertartás templomi szertartás vicces tortadíszek vintage esküvő vőfély wedding fashion ár árak
Find us on Facebook



URL: http://eskuvodesign.hu


Ültető és menükártyák
Kedves Egybekelők!
Esküvőtök lesz? Izgalmas időszak egy pár életében. Ruhapróba, helyszínválasztás, vendéglista... Sok intéznivaló, de a végén minden a helyére kerül és egy csodálatos nap vár Rátok! Szeretnénk a segítségetekre lenni, a dolgotokat könnyebbé tenni. Az esküvői meghívótól az esküvői dekoráció összes kellékéig számíthattok ránk. Az esküvői helyszín ismeretében megálmodjuk a nagy nap "színét", a menyasszonyi csokor virágait, az esküvői asztaldíszeket, az egyszerű de elegáns dekorációs kiegészítőket. Első lépés az esküvői meghívó, mely előhírnöke a boldog eseménynek. Választásotok tükrözi egyéniségeteket és utalhat az esküvőtök hangulatára, színben harmóniát képezve az ültető és menükártyákkal. Partnereink között számos esküvői rendezvényhelyszin, autókölcsönző, szépségszalon és ruhaszalon szerepel.
Szeretettel várunk zuglói műhelyünkben, ahol esküvői dekorációs kellékeink nagy része megtekinthető. Kreatív menyasszonyoknak esküvői egységcsomagot állítunk össze, mely kis segítséggel lehetővé teszi a különleges és egyedi dekorációt. Díszeink egy része kölcsönözhető is, mellyel csökkenthető az amúgy is borsos költségvetés. Szivesen megosztjuk tapasztalatainkat, adunk ötleteket, tanácsokat. Boldog készülődést kívánunk:
Janó Móni és az ügyeskezű dekoros csapat
Egy kis ízelítő az elégedett ifjú párok megvalósult esküvői álmaiból, a teljesség igénye nélkül.  Begyüjtöttünk sok-sok elismerést, virágainkat,esküvői csokrainkat szeretettel, odaadással kötöttük, kedves megrendelőink kívánsága szerint a 2014-es évben.
XIV. Budapest Szugló u. 77. fsz. 6. Fax/Tel.: 22 353 22 Mobil: 06 20 936 5749 E-mail: info@eskuvodesign.hu
Minden jog fenntartva © 2010 Esküvő design



URL: http://eskuvo-divat.hu/a-menyasszonyi-ruha


Esküvő - Divat
Az esküvő története
Az eljegyzés
A menyasszonyi ruha
Híres esküvők
Esküvői szokások
A menyasszonyi ruhát Viktória királynőnek köszönhetjük, ő teremtette meg a romantikus fehér ruha stílusát, az 1840-ben tartott esküvőjén viselt ruhájával divatot teremtett. Követői már a 19. század fordulóján kizárólag fehér ruhában, fehér fátyollal, virágokkal a hajukban álltak az oltár elé. A hosszú, díszes menyasszonyi ruhák divatja egészen Coco Chanel koráig virágzott, ő mutatta be ugyanis az első rövid menyasszonyi ruhát, melynek szintén sok követője akadt, majd 1930 tájékán kezdtek el a menyasszonyok az esküvőjükön elegáns, csillogó zsákruhákat viselni, ez azonban nem tartotta magát sokáig, hiszen a háború után ismét divatba jött a romantikus, földig érő, karcsúsított menyasszonyi ruha.
Manapság szinte mindenféle stílusú menyasszonyi ruha divatos, csak a menyasszony fantáziája szab határt annak, hogy miben mondja ki a boldogító igent. Lehet hosszú, vagy rövid, egyszerű, vagy gyöngyökkel és hímzéssel díszített, egyszerű, visszafogott, vagy szuperszexi, fehér, vagy krémszínű, de akár fekete is.
A következőkben a történelem néhány híres esküvőjéről ejtenék szót.



URL: http://eskuvo-divat.hu/az-eljegyzes


Az esküvőt általában megelőzi az eljegyzés, ahol a jegyespár gyűrűt húz egymás ujjára, amelyet az esküvőig a bal kezükön viselnek, bár mostanában nálunk is divatba kezdett jönni egy új ékszerfajta, a szoliter gyűrű, más néven eljegyzési gyűrű, ezt általában a vőlegény vásárolja meg egyedül, majd ezután a jegyespár már közösen választja ki azt az ékszert, amelyet az esküvőn húznak egymás ujjára, ez a jegygyűrű. A szoliter gyűrű egy olyan ékszerfajta, amelyet gyémánttal díszítenek, ez lehet egy nagyobb kő, illetve kiegészíthetik még körben kisebb gyémántok is. Gyakorlatilag a szolitergyűrűhöz teljesen hasonló ékszer a kísérőgyűrű is, ám ezt eljegyzéskor a karikagyűrűvel együtt szokás adni, eljegyzéskor.
A gyűrűk viselésére többféle szokás is elterjedt, ezek közül sorolnék fel néhányat:
esküvő előtt mind a karikagyűrűt, mind a kísérőgyűrűt a bal kéz gyűrűsujján viselik úgy, hogy a kísérőgyűrű van felül. Esküvő után a sorrend megváltozik, azaz a karikagyűrű kerül felülre.
Máshol a jegygyűrűt a bal-, a kísérőgyűrűt pedig a jobb kéz gyűrűsujján viselik, az esküvő után itt is helyet cserélnek a gyűrűk.
Van, ahol mindkét gyűrűt a bal kéz gyűrűsujján kezdik hordani, és esküvő után is ott marad. Erre legalább találtam magyarázatot, a bal kéz gyűrűsujjában ugyanis van egy ütőér, ami a szívhez vezet, ezért az ott viselt ékszer áll a legközelebb a szívhez. Bár a tudósok megcáfolták ezt az elméletet, ennek ellenére a reménytelenül romantikusok még mindig ezzel magyarázzák a gyűrű viselésének okát.
Egy másik elmélet a kereszténységgel kapcsolható össze, az esküvői ceremónia során a pap elmondja a szertartás során kötelező „Az Atya, a Fiú és a Szentlélek” szöveget, eközben a gyűrűvel megérintik először a hüvelykujjat, majd a mutató és a középső ujjat, majd következik az „Amen” és a gyűrűsujj, amelyre felhúzzák a gyűrűt, és ezzel létrejön a házasság.
Egy gyakorlatias elmélet azzal magyarázza a viselési szokásokat, hogy az arany közismerten puha fém, és a bal kézen sokkal kevesebb igénybevételnek van kitéve az ékszer, mint a jobb kézen, hiszen az emberiség túlnyomó része jobbkezes.
Sok országban, például Norvégiában, Oroszországban, Görögországban, Ukrajnában, Lengyelországban, Ausztriában, Németországban, Portugáliában és Spanyolországban és hazánkban is az esküvő után a jegygyűrűt a jobb kéz gyűrűsujján viselik. Zsidó hagyományok szerint azonban a gyűrűt nem a menyasszony gyűrűsujjára, hanem a mutatóujjára húzza a vőlegény.
A karikagyűrű ma már értelemszerűen az esküvők, a házasság egyik elengedhetetlen kelléke, de vajon mióta használja ezt az emberiség?
Azt tudjuk, hogy a karikagyűrű folytonossága a véget nem érő szerelmet, az örökkévalóságot szimbolizálja. Egyesek úgy vélik, hogy a legrégebbi karikagyűrűt kb. 4800 évvel, Egyiptomban húzták egy menyasszony ujjára, eleinte ugyanis csak a nők viselték ezt a fajta ékszert. És nem is rögtön nemesfémből készült, az első darabok gyékényből, nádból, esetleg papiruszból is készülhettek, és fonott vagy sodrott technikával készültek.
Ezt követően már tartósabb anyagokat használtak, csontot, elefántcsontot, majd később vasat is. Az ókori Rómában az örök szerelem mellett a tulajdonjogot is szimbolizálta, az a férfi, aki ilyet adott egy nőnek, azt a tulajdonának tekintette. De a rómaiak voltak az elsők, akik gravírozták ezeket a gyűrűket.
Körülbelül 860 óta használják a keresztények a házassági szertartásoknál, bár akkor még nem egyszerű karikáról volt szó, hanem általában díszes, gravírozott darabokról. Ezek a 13. század körül egyszerűsödtek le, és egy püspök a szívek egyesülésének szimbólumának nevezte akkor ezt az ékszert.
Magyarországon a karikagyűrűt, mint esküvői ékszert a 19. század elejétől használják, fokozatosan szorították ki az akkoriban szokásos egyéb ajándékokat, például a jegykendőt. Ebben az időben a jegygyűrű még csak a templomi házasságkötéskor került a menyasszony ujjára, tehát kifejezetten csak házasok hordhatták. Később jött divatba az eljegyzési gyűrű, amely a házasságra való elígérkezést jelentette. A 19. század végén, 20. század elején először a vőlegény vitt gyűrűt a menyasszonynak, amiért ő jegykendőt kapott cserébe, majd vagy mindketten vettek egymásnak egy-egy gyűrűt, melyet az esküvőn cseréltek ki, vagy mindkét gyűrűt a vőlegény vásárolta. Sőt néhány helyen csak a menyasszonynak volt gyűrűje, de neki mindjárt kettő is. Ezután jött divatba, hogy a vőlegény 3 gyűrűt vett, 1 pár karikagyűrűt, és egy kísérőgyűrűt a menyasszonynak. A 20. században jött divatba a jegygyűrűk belsejébe való gravírozás, ide rendszerint a jegyespár neve, és az esküvő dátuma került.
Miután megismertük az esküvőn viselt legfontosabb ékszert, térjünk át az esküvők egyik másik jellegzetes, legfontosabb kellékére, a menyasszony ruhájára.



URL: http://eskuvo-divat.hu/erdekes-oldalak


Karikagyűrű vásárlás
Ha karikagyűrű után érdeklődsz, és kutakodsz az internete, akkor érdemes megnézned az ékszer webáruház kínálatában a karikagyűrűk termék kategóriát. Mert itt olyan ékszerek vannak, amiket esetleg még más webáruházban, vagy ékszerboltban nem láthattál. Vedd igénybe a törzsvásárlói kedvezményeket, és rendeld meg álmaid ékszerét. Lepd meg magad egy gyönyörű ékszerrel. Ez egy jó lehetőség, érdemes megnézned, és vedd igénybe a kedvezményes árakat is.
2014-01-14 11:55:42 Részletek
Megtaláltuk Önnek a megoldást, ha egy gyönyörü autót szeretne egy bármilyen különleges alkalomra: Limuzin bérlés a legjobb árakon! Limuzinok kölcsönzése egyedi alkalmakra. Házassági évfordulóra akár esküvői limuzint is bérelhet tőlünk! Tegye felejthetetlenné házassági évfordulóját, leánykérését! Segítünk A-Z-ig, egy felejthetetlen romantikus estévé varázsolni a NAGY napot! VIP szolgáltatásunk igénybe vételével Ön a limuzin bérlésen túl személyi testőrt és rendőri felvezetést is kérhet. Nincs ötlete, hogy mivel lepje meg szülinapos családtagját, ismerősét? A limuzin bérlés egy egyedi, és életre szóló élmény lehet. Vagy akár városnézésre: Külföldi ismerőse, üzleti partnere bizonyára értékelni fogja, ha egy impozáns luxus limuzinnal körbe viszi a világ egyik legszebb városában Budapesten. Igény esetén akár idegenvezetőt is biztosítunk.
2013-11-29 15:43:23 Részletek
2013-08-15 09:58:07 Részletek



URL: http://eskuvo-divat.hu/erdekes-oldalak/erdekes-oldalak/eskuvoi-fotos-bodai-imre


Régebben a házasságkötésnek is megvolt a maga ideje, ez a farsangi időszak volt, amely vízkereszttől hamvazószerdáig tart, mint tudjuk. Azért ekkor tartották az esküvőket, mert ebben az időszakban nem volt a földeken munka, így volt idejük a mulatságokra.
Magyarországon 1894-ben született meg az a törvényt, amely kimondja, hogy házasságot tisztviselő előtt kell kötni, ez a polgári esküvő, addig elég volt csak a templomban esküt tenni, ezt a ceremóniát nevezték eredetileg esküvőnek, a fennmaradt írásos emlékek szerint a 15-16. század óta. Érdekes módon az esküvő szó közvetlenül az eső szóból származtatható, melyből különböző képzőkkel, a nyelvújítás során jött létre először az eskü, majd az esküvő szavunk.
Több esküvői szokás létezik, amelyeket ma is használunk. De vajon honnan erednek ezek, és mi a céljuk?
Talán a legismertebb esküvői babona, hogy a menyasszonynak viselnie kell az esküvője napján valami régit, valami újat, valamit, amit kölcsönkapott, és valami kéket. Ez a szokás Angliából származik, és eléggé összetett jelentéstartalommal bír, az új a most induló új életet jelképezi, a régi a menyasszony eddigi életét jelenti, amelyet lányként élt idáig, a kölcsönkapott dolog jelképezi a barátságot és a szerelmet, a kék pedig a tisztaságot, a hűséget, az ártatlanságot.
A menyasszonyi csokor eldobásának divatját az angolszászoktól vettük át mi is, mint annyi más helyen a világon. Azonban nem mindig az eredeti menyasszonyi csokrot dobják el, ami érthető is, hiszen az aktuális divattól függően a menyasszony csokra bizony néha igen termetes, és bizony súlya is van. Ezért erre az alkalomra gyakran készítenek úgynevezett dobócsokrot, amely az eredeti csokor kicsinyített mása. A babona szerint aki elkapja a csokrot, az házasodik legközelebb.
Az ifjú pár rizsszemekkel való dobálása természetesen Ázsiából ered, és a termékenységet szimbolizálja. Ugyanezt szolgálják a virágszirmok is, ami praktikusabb megoldás abból a szempontból például, hogy könnyebben lerázhatók a menyasszony – sokszor több órás munkával készült – hajkölteményéről. Vannak olyan helyek, ahol ennél sokkal prózaibb okok miatt nem szórnak rizst. Olaszországban, Velencében például a közismert galambinvázió miatt ellenzik ezt a szokást.
Régebben még csak az amerikai filmekben láttuk az esküvőről elhajtott fiatalok autója után kötött konzervdobozokat, ma már hazánkban is egyre inkább elterjed. Ez a szokás gyakorlatilag ugyanazt a célt szolgálja, mint a tányértörés, pohártörés. Régebben a szakácsnők vertek zajt mindenféle konyhai eszközzel, fedőkkel, sodrófákkal, edényekkel. Ezek az ártó szellemeket voltak hivatottak elűzni. A menyasszonynak nyújt védelmet a gonosz szellemek ellen a férj, amikor átviszi őt a közös otthonuk küszöbén. A régebbi korok esküvőin viselt rozmaring, amelyet általában a vőlegény hajtókáján, illetve a menyasszony koszorújában találhattunk meg, szintén a gonosz szellemek elűzését szolgálta erős, jellegzetes illatával.
Régi, ma már nem élő hagyomány, hogy a templomhoz vezető utat elzárták, többnyire egy farönköt tettek keresztbe, amelyet az esküvőjére tartó párnak el kellett fűrészelnie, hogy továbbtudjon menni a násznép tovább mehessen. Ez a szokás azt hivatott jelképezni, hogy az előttük álló úton, a közös életükben bizony le kell küzdeniük akadályokat is.



URL: http://eskuvo-divat.hu/eskuvoi-szokasok


A különböző kultúrákban, a világ különböző tájain a mi szokásainktól eltérőek az esküvői szokások is. Nézzünk hát körül, hogy zajlik ez a nagyvilágban.
Indiában az esküvő nem csupán két ember életének összekötése, hanem tulajdonképpen a két család összekötését jelenti. Arrafelé a mai napig gyakori az elrendezett házasság. A házasulandók az esküvőt megelőzően leróják tiszteletüket Ganesha istenség előtt. Az esküvőt megelőző este a lány rituálisan tisztálkodik, majd a család nőtagjai tradicionális hennafestést készítenek a kezére és a lábfejére. A tenyerének a lenyomatát az esküvői fátyolra nyomják, ezzel biztosítva, hogy a lányt nem cserélték ki valaki másra. A menyasszony rózsaszín vagy piros szárit, lepelt és a lehető legnagyobb mennyiségű ékszert visel az esküvőn. Az ékszerviselésnek az indiai nőknél egyébként is fontos szerepe van, mivel csak az maradhat a tulajdonukban, amit magukon viselnek, így akármennyire is szegény az ország, az indiai nők annyi ékszert hordanak, amennyit csak bírnak. Egy esetleges válás esetén ugyanis csak ezt tarthatják meg maguknak, ezekből az ékszerekből tudnak új életet kezdeni. A vőlegény általában krémszínű, hosszú kabátot és turbánt ölt, az arca előtt virágokkal, ami azt a célt szolgálja, hogy az megvédje őt a rossz szellemektől. Az indiai esküvőkön a pár elé vízzel teli ezüst tálat tartanak, melynek tetején lótuszvirágok úsznak, ebben kell megkeresniük a gyűrűt és azt egymás ujjára húzni. A szertartás utáni ünnepség hagyományosan nyolc nap, nyolc éjjel tart, az első éjszakán a férj csupán a felesége lábát, míg az csak a férje kezét csókolhatja meg.
A hagyományos pakisztáni esküvő négy napig tart. Az első napon a házasulandók családjai sárga ruhába öltöznek és külön-külön megünneplik a közelgő házasságkötést. A jegyespár az ettől a naptól az esküvői szertartásig nem láthatja egymást. A második nap a Mendi, amikor a családok ősi dalokat énekelnek és táncolnak. A vőlegény családja ezen a napon kézbesíti a menyasszonyi ruhát a lány családjának, akik pedig a vőlegény öltözékét küldik el. A menyasszony családja rengeteg lampionnal díszíti fel a házát, ezzel hívják fel a figyelmet a közelgő esküvőre. A lány kezeire és lábaira muszlim szimbólumokat festenek hennával és egész éjszaka várják, hogy megszáradjon. A harmadik napon kerül sor magára az esküvőre. Ekkor a pár mindkét tagja piros ruhát visel, az esküvői fogadalom után a feleség feje fölé egy Koránt tartanak, így csatlakozik a férj családjához. A negyedik napon az újdonsült férj családjának házában ünnepel a násznép.
Tibetben az udvarlás időszaka után a fiú családjának egy idősebb férfitagját kérik meg, hogy javasolja a házasságot a lány családjának. Az ő részükről hagyományosan egy anyai férfirokonnak van joga ahhoz, hogy áldását adja az esküvőre. Amikor a lány családja beleegyezik a házasságba, a vőlegény családja ajándékokat küld a menyasszony családjának. Az esküvő előtti napon a vőlegény anyai nagybátyja egy fehér lovat visz a menyasszonynak és egy szertartási sálat a lány szüleinek, ékszereket nem cserélnek az esküvő alkalmából. Az esküvőt a vőlegény házában tartják, amit erre az alkalomra felújítanak. Az esküvő napján a menyasszony fehér, gyapjú esküvői ruhában, fehér lovon érkezik a vőlegény házába. A vőlegény családjának nőtagjai esküvői dalokat énekelnek, miközben a menyasszony leszáll a lóról és a ház elé árpából kirakott embléma közepébe áll. A fiú családjának férfitagjai megkérik, hogy lépjen be, aztán odabent ismét szertartási sálat váltanak. Az esküvői szertartást a vőlegény nagybátyja végzi, ezalatt a pár tagjai Buddha képe előtt térdelnek. A szertartást követően vidám ünnepség veszi kezdetét, ahol az ifjú párt további sálakkal halmozzák el, néha olyan mennyiségben, hogy az jóformán betemeti őket.
Csendes-óceáni szigetvilág
A Fidzsi-szigeteken az a szokás, hogy amikor egy fiú megkéri egy lány kezét annak apjától, akkor ajándékba egy bálnafogat kell vinnie. A lányt az esküvő előtt tetoválják, ami a szigetvilág kultúrájában a szépség szimbóluma. Az esküvő arrafelé nem létezik a káva ital nélkül, melyet kávagyökérből főznek. Hawaii szigetén az esküvők meghatározója a temérdek virág. Mindent és mindenkit virágfüzérek borítanak. A menyasszony és a vőlegény egyaránt hófehérbe öltözik, utóbbi piros vagy fekete szalagot köt a dereka köré.
A mai japán fiatalok ma már többnyire az amerikai, fehérruhás, nálunk is szokásos esküvői szertartást részesítik előnyben, azonban vidéken még előfordulnak a hagyományos japán esküvők is. A hagyomány szerint az esküvő napjának reggelén a vőlegény látogatóba indult a menyasszony családjához, kíséretével együtt, akik barátokból, és egy ismerős házaspárból áll. A látogatás célja az, hogy ajándékot vigyenek a menyasszony szüleinek és testvéreinek. Ők itallal kínálják a küldöttséget és bemutatják saját ismerőseiknek.
A menyasszony holmijait szokás volt egy-két nappal az esküvő előtt átszállítani a vőlegényhez. A kelengye a menyasszony családjának társadalmi helyzetét és gazdagságát mutatta. Maga az esküvői szertartás egészen egyszerű, a családok és barátaik úgynevezett „közelebb hozó szakét” isznak, és amikor körbe ér a pohár, akkor hivatalosan is létrejön a házasság. A színeknek és a számoknak az esküvőkor máig nagy jelentőségük van. Az ekkor viselt kimonó színe hagyományosan a piros. a japánoknál ugyanis a jó eseményeket pirossal és fehérrel, a rosszakat fekete-fehérrel jelzik. A pénzajándék borítékját a mai napig piros-fehér szalaggal illik átkötni, azonban már előfordul az ezüst-arany illetve a piros-arany kombináció is, melynek jelentése ugyan nincs, csak dekoratív. Ami a számokat illeti, a japánok ősidők óta szerencsésnek tartják a nyolcast, így esküvőkor is lehet ilyen számú virágot, vagy egyéb ajándékot adni.
Kínában is változtak az esküvői szokások az idők folyamán, egyre több fiatal választja itt is az európai, amerikai típusú esküvőket, de megmaradt az esküvőkön a boldog és örömteli a hangulat.
Az esküvőn a menyasszony élénk vörös ruhát visel, de jelenleg divatos a fehér is. Az esküvőt a vőlegény házában tartják, a hagyomány szerint a menyasszony régi családjától elutazva sír, ami azt mutatja, hogy hiányozni fog neki a régi család. Egyes tartományokban a menyasszonynak át kell mennie egy „tűztáncon”, amivel a boldogtalanságot űzi el. Eztán az ifjú pár az égnek és a földnek, a szüleiknek és egymásnak mondanak köszönetet, majd pedig pálinkát isznak. Az közös lakásba érkezve a menyasszony és a vőlegény egymás hajából levág egy-egy tincset, amit aztán féltve őriznek mindketten a házasság során, talán annyira, mint más kultúrákban a jegygyűrűt. Az esküvő csúcspontja a díszebéd, ekkor a menyasszony és vőlegény személyesen tölti ki a pálinkát a vendégeknek, ezzel mondanak köszönetet az esküvőjükön való részvételért. Végül a fiatalok úgynevezett naodongfangot játszanak, amely során az emberek problémákat „okoznak” az ifjú párnak, amiket nekik meg kell oldaniuk: ezzel teszik még boldogabbá, és vidámabbá az esküvőt.
Afrikában szokás, hogy a lányokat már kislánykoruktól arra nevelik a szülők, hogy jó feleségek legyenek. Megtanítják őket titkos jelzésekre, beszédre, amivel az asszonyok úgy tudnak egymással kommunikálni, hogy azt a férjük nem érti. A férfiak úgy vágnak vissza, hogy ha anyagilag megtehetik, egyszerre négy nőt is elvehetnek feleségül! A szépségideál is roppant különbözik bizonyos afrikai törzseknél. Például Mauritániában a kövérség a gazdagság és a jólét szimbóluma, így az esküvő előtt a családtagok jó alaposan felhizlalják a lányaikat. A szülők már 13 és 15 éves kor között kiházasíthatják gyermeküket, amint elérte a biológiai felnőttkort. Az esküvői ceremónia templomban köttetik. A szertartás keretében megjelenik az úgynevezett 12 élet szimbólum: bor, búza, paprika, gyógynövények, víz, fazék és kanál, seprű, méz, dárda, pajzs, végül pedig vallástól függően a Biblia vagy a Korán. Mindegyik a szerelem és az erő különböző jelképeit képviselik, amelyek egyesítik a két családot. Az esküvő után a törzsi ünneplés veszi kezdetét, a Karamu, amit vőlegény házában tartanak.
Az esküvői szokások általánosságban véve eléggé összetettek. Minden az úgynevezett „lobola egyezménnyel” kezdődik. Ennek keretében a vőlegény fizet a menyasszony családjának, kárpótlásul, hogy elveszi a lányukat. Megállapodástól függően a fizetség 30-40 darab szarvasmarha. Ha az esküvő után kiderül, hogy a menyasszony meddő, a lobolát vissza kell téríteni a férjnek, a feleséget pedig a családjának. Némely körülmények között, az apa elküldheti egy másik lányát, hogy ő biztosítson gyermeket a csalódott férjnek.
A nagy nap reggelén a menyasszony egy sor rituálét végez, mielőtt férjhez megy. A koszorúslányaival megfürdik meztelenül a folyóban, ami jelképezi az ara megtisztulását a lelki szennyezettségtől. Legvégül pedig átviszi az alvásra használt gyékényét és a kelengyéjét - utóbbit a koszorúslányok hozzák a fejükön - a vőlegény kunyhójába. Az esküvő kezdetekor a két család két ellentétes oldalon áll, köztük levő feszültség pedig érezhető. Ez tarthat akár két-három napig is, és amit végül két marhának a levágása old fel. A közös cselekedet jelképezi a két klán között létrejött szövetséget. Magára a ceremóniára éjszaka kerül sor, amikor fényes a hold. A halvány, felhős holdfény rossz ómen, ráadásul az ünneplésnek is elveszi a hangulatát. Az afrikai menyasszonyokon, és a nőkön általában véve rengetegféle színes ékszert láthatunk. Az eljegyzési korban lévő fiatal lányok egy úgynevezett „Zulu Szerelmes levelet” készítenek maguknak. Ez sok mintás, saját maga által szőtt gyöngyből áll, amik egy vagy több nyakláncba fonnak össze. Minden színnek külön üzenete van: piros a szerelemféltést (és ez ezzel járó vérbosszút, ha el akarja lopni valaki a vőlegényt), a kék a hűséget, magányosságot, a kedveshez repülő gondolatokat, a sárga a féltékenységet, tisztaságot és hűséget jelképezi. A fekete a dühnek, rózsaszín a szegénységnek és hűvösségnek, a zöld a fiatalságnak és epekedésnek, a fehér pedig a tisztaságnak, a szerelemnek és a jó szerencsének a szimbóluma. Ha a lány eljegyezte magát, a vőlegényét megajándékozza egy sor fehér gyönggyel. A menyasszony régen egyáltalán nem, de ma már egyre gyakrabban hord fehér ruhát az esküvőn. A tradicionális menyasszonyi ruha szett azonban mindössze három részből áll: isidwaba, egy bőrből készült vékony kötény, amit a férjes asszonyok viselnek, isicwaya, szintén bőrből készült darab, ami a mellkast fedi, és az inkehli, ami a nők fejét fedi. Ha a menyasszony szenvedélyesen szereti a férjét, akkor azt egy vörös csík jelzi a szoknya alsó részén. Mintha csak azt mondaná: ha nem akarsz vérfürdőt, maradj távol az uramtól! Az esküvő alatt háromszor öltözik át a menyasszony, ezzel mutatva az új rokonainak, hogy mindegyik szín jól áll neki. Az európai esküvőkkel ellentétben az afrikai ceremónián nem hangzik el eskü. A Zulu esküvői hagyományok szerint a házasságot csak akkor tekintik véglegesnek, amikor az esküvő utáni reggelen az újdonsült feleséget elviszik fürödni, majd megvizsgálni, hogy feleség lett-e a menyasszonyból.
Az eszkimók
Az eszkimók esküvői szokásai között nem találunk semmi meglepőt, ugyanis nincsenek ilyen szokásaik. Régen nem volt kelengye, nem voltak ajándékok, nem volt szerződés, se szertartás. Mára köztük is egyre népszerűbbek a hagyományos keresztény esküvők, csak ruhát nehéz találnia a menyasszonynak ebben a hidegben. Az eszkimóktól indult ki és terjedt el az „eszkimó puszi” is. A köztudatban úgy él, hogy náluk olyan hideg van, hogy nem érdemes megkockáztatni a csókot. Így csak az orrukat dörgölik össze, ezzel fejezve ki a szeretetüket egymás iránt.
A mexikói esküvői szokások az ősi zsidó és pogány hagyományokra vezethetők vissza. A római katolikus spanyol betelepülők Mexikóba érve elvegyültek az őslakos Azték indiánok között, így aztán a vallás irányzatai is változni, majd egységesülni kezdtek. A mai mexikóiak 40 %- a római katolikus, az esküvőket is e hagyományoknak megfelelően szervezik. A tizenhárom aranypénz titka egy tipikus katolikus esküvői hagyomány Mexikóban, amely a férj és a feleség közös útját hangsúlyozza. A vőlegény az esküvő napján tizenhárom érmét ajándékoz. Ezzel fejezi ki megingathatatlan bizalmát és szerelmét kedvese iránt és egyúttal szimbolikusan menyasszonyára bízza mindenét, amire addigi életében szert tett. A menyasszony az elfogadással jelzi, hogy feltétel nélkül elfogadja a felkínált szerelmet. Az esküvői szertartás része, hogy az igen hivatalos kimondása után egy hatalmas rózsafüzért fonnak nyolcas alakban a szerelmesek nyaka köré. A jelképes kötelék kettejük életének hátralévő részében létrejött teljes egységét hivatott szimbolizálni. A mexikói esküvői menü fűszeres rizs, bab és csirke vagy marhahúsból készült tortilla ételeket foglal magában, mellé pedig általában Sangriát isznak. Az esküvőt egy igazi tüzes, táncos mulatság zárja le.
Oroszországban az esküvő két napig tart, nincs koszorúslány vagy vőfély. Az orosz fiatalok elég korán házasodnak, általában 18 és 22 éves koruk között. A lánykérésnek nincs nagy jelentősége, a férfi egyszerűen megkérdezi szerelmét, hogy akar-e a felesége lenni, nincs eljegyzési gyűrű, csak esetleg egy csokor virág. A mi fogalmaink szerinti eljegyzést sem tartanak, csak szűk családi körben tartanak egy ünnepséget. Egyébként jegyeseknek attól a naptól tekintik magukat, amikor beadták a házassági kérvényt, ezután 2-3 hónappal kerülhet sor leghamarabb a házasság megkötésére. A gyűrűt együtt választják ki, de a vőlegény fizeti, ez az orosz esküvői hagyománynak egy fontos mozzanata. A gyűrűt a jobb kézen viselik. Ha a balon viselik, azt jelenti, hogy a személy özvegy vagy elvált, vagyis ebben a pillanatban már nem házas, de előtte az volt. Régebben kizárólag családja állta az ünnepély költségeit, napjainkban a két család együtt fizeti. A lakodalmat vendéglőben vagy a menyasszony vagy a vőlegényházában tartják, az utóbbi népszerűbb.
A bolgárok hihetetlenül őrzik a hagyományaikat, így az esküvői szertartás menete is szinte változatlan 500 éve. Bulgáriában legtöbbször vasárnap tartják az esküvőt, az azt megelőző csütörtökön a menyasszony édesanyja kenyeret gyúr, ez szimbolizálja az új családot. Az esküvő napján a vőlegény a szülői háznál elbúcsúzik és áldást is kér szüleitől, majd elmennek a menyasszony házához. Itt különböző hagyományoknak megfelelően például nyers tojást dobálnak, majd táncolva elindulnak a templomhoz, ahová kizárólag jobb lábbal léphetnek be. Maga az esküvői ceremónia nem túl hosszú, közben bolgár népdalokat énekelnek.
Míg régebben a hagyományok és szigorú szabályok határozták meg az esküvők menetét, manapság a házasulandó felek már szabadon megválaszthatják, hogy milyen helyszínen, milyen keretek között kívánnak örök hűséget fogadni egymásnak. Bár a szakemberek szerint a házasságkötések száma csökkenő tendenciát mutat, az esküvők szervezésére és lebonyolítására az utóbbi években egy egész iparág jött létre. Különböző esküvőszervezők kínálják szolgáltatásaikat, és igazából csak a résztvevők fantáziája szabhat határt a lebonyolításnak. A mai esküvőkön aztán tényleg mindenre gondolnak, az ifjú pár kérhet tűzijátékot, vagy lézershow-t, sztárfellépőt, galamb- vagy pillangóröptetést, kívánságlámpást, de akár bébiszitter szolgáltatást is. Az esküvői ruhák divatját teljesen felesleges taglalni, hiszen gyakorlatilag minden megengedett, és minden divatos, egymást érik az esküvői ruhaszalonok, de az interneten is hatalmas a választék. Amiről érdemes beszélni, az az esküvői ékszerek divatja, hiszen már nem csak a karikagyűrű és az eljegyzési gyűrű jelenti az esküvő ékszereit, ennél sokkal többről van szó. Egy egész ékszerkollekcióról, amit az ifjú pár az esküvőn visel, ami tökéletesen illik a ruhához, cipőhöz, frizurához, de még akár a virágcsokorhoz is. Csak néhány ezek közül, a teljesség igénye nélkül: nyakék, karkötő, diadém, fülbevaló, férfiaknak mandzsettagomb, nyakkendőtű.



URL: http://eskuvo-divat.hu/hires-eskuvok


Magyarok révén először Erzsébet királyné és Ferenc József esküvőjéről ejtenék szót, annál is inkább, mivel jómagam Sissi királyné kedvenc városában élek, így ez a történet különösen kedves a számomra.
A két fiatal 1853. augusztus 19-én jegyezte el egymást, szerelem volt ez első látásra. A házasságkötésre azonban engedélyt kellet szerezniük a pápától, mivel rokonok voltak, első unokatestvérek. Amíg a pápai engedélyre várta, Sissit felkészítették a házasságra, meg kellett tanulnia az udvari etikettet, és mindent, amit egy leendő királynénak tudnia kellett. A házassági szerződés aláírására 1854. márciusának elején került sor, és április 24-én került sor Bécsben a fényes esküvőre. A szertartást hatalmas pompa jellemezte, a vendégek között ott volt a magyar és a lengyel nemesség színe-java is, és a bécsiek is ünnepeltek, egy teljes héten át ünnepelték az esküvőt. A királyné által viselt menyasszonyi ruha azóta sem ment ki a divatból, időtállónak bizonyult ez a stílus és fazon, még ma is nagyon sok menyasszony visel ilyen ruhát az oltár előtt.
Szintén a történelmi esküvők közé sorolható Grace Kelly és III. Rainer monacói herceg esküvője, melynek polgári szertartása 1956. április 18-án, míg az egyházi esküvő egy nappal később volt. Az esküvő egyébként pontosan egy hétig tartott, a polgári esküvőn 3000, míg a templomi ceremónián 700 meghívott vendég vett részt. Grace Kelly esküvői ruhája csodaszép volt, selyemtaftból és antik csipkéból készítették, és – bár híres divattervezők versenyeztek – egy hollywoodi jelmeztervező, Helen Rose álmodta meg, cipőjét pedig David Ewans készítette el. Grace tevékenyen részt vett a tervezésben és a kivitelezésben is, a ruha elkészítésére végül 6 hétre, és 35 ember munkájára volt szükség. Az esküvői ruha terveit szigorúan őrizték, és csak 1 nappal az esküvő előtt hozták nyilvánosságra, hogy miben lép a leendő hercegné az oltár elé. A csodálatos esküvői ruha a filmstúdió költségvetése szerint 7266 dollárba és 6 centbe került, és ebben még nem volt benne a tervező munkabére. A befektetés azonban jó ötletnek bizonyult, hiszen az elkövetkező években az amerikai menyasszonyok többsége ilyen, vagy ehhez hasonló ruhát viselt az esküvőjén, bátran állíthatjuk tehát, hogy divatot teremtett, a párizsi esküvői divatszalonok őszinte bánatára. Az esküvői ruha egyébként a Philadelphiai Művészeti Múzeum állította ki, napjainkban is megtekinthető.
John Fitzerald Kennedy és Jackie Onassis 1953-as esküvője is jelentős történelmi eseménynek nevezhető. Jackie elefántcsontszínű selyemruhát viselt vállra ejtett mély dekoltázzsal, fűzővel, selyem taftból készült harangszoknyával, a nagymamától örökölt apró virágokkal díszített csipkefátyollal, gyémántkarkötővel és rövidke gyöngysorral. A csokor rózsaszín és fehér orchideákból és gardéniákból állt. Több mint 800 meghívott vendég csodálhatta meg a menyasszonyt, és lehetett szemtanúja a világ egyik legdrágább esküvőjének.
Elvis Presley és Priscilla Beaulieu 1967-ben házasodott össze, egy minössze 8 percig tartó ceremónián, a közeli barátok, és családtagok jelenlétében. Elwis cowboycsizmában, Priscilla viszont egy saját maga által tervezett csodaszép fehér selyemruhában és egy korona-szerű ékszerhez kapcsolt, földig érő fátyolban állt oltár elé.
Talán méltán viseli az évszázad esküvője címet Lady Diana és Károly herceg 1981. júliusában tartott esküvője. Az eljegyzést 1981. februárjában jelentették be, Diana jegygyűrűjét egy nagy zafír díszítette, amelyet 14 briliáns vett körbe.
Diana hercegnő esküvői ruháját Elizabeth és David Emanuel tervezték, a tündérmesék romantikus esküvőinek ihletésében. A 30 méter anyagból készült selyemtaft menyasszonyi ruha puffos ujját brüsszeli csipke szegte, fodros nyakkivágását gyöngyökkel és flitterekkel varrták ki. 25 lábnyi uszályát ugyanilyen hosszú törtfehér fátyol egészítette ki. A "valami kék" esküvői babonájának jegyében kis kék szalagot varrtak a ruha derekába. Az esküvőre Diana egy arannyal díszített üveghintóval utazott, ugyanazzal, amivel annak idején anyósa, Erzsébet királynő is. Mindent virágok borítottak, az utcán mindenütt hatalmas éljenző tömeg üdvözölte, a Szent Pál-katedrálisban pedig 2500 vendég gyűlt össze az esküvő tiszteletére. Az oltárhoz édesapja, Spencer gróf vezette legfiatalabb lányát és nyolc kis koszorúslány és két kisfiú kísérte őket. A menyasszonyi csokor egy holland kertészetben készült. Károly herceg pedig tengerésztiszti gála egyenruhában jelent meg az eseményen. Az esküvőt a canterbury érsek celebrálta. A jegygyűrűt, amitl Károly húzott Diana ujjára, ugyanabból a walesi aranyrögből készítették, mint az anyakirálynőét, Erzsébet királynőét, valamint Margaret és Anne hercegnőkét is. Az esküvő közvetítését 58 országban több mint 700 millió ember követte nyomon.
Érdekességként írnék még a világ legdrágább esküvőjének kikiáltott ceremóniáról, mely a hírek szerint 60 millió dollárba került. A világ legdrágább esküvője Vanisha Mittal mesés és fényűző esküvője volt, aki az iparmágnás Laxmi Mittal lánya. Az esküvőt 2004-ben lenyűgözően látványos keretek közt tartották, amely örökre emlékezetes marad. Eleganciájának és extravagáns stílusának köszönhetően vezette a Forbes magazin „MilliárdosEsküvők" listáját. Az esküvői megszervezése minden részletében, a meghívóktól egészen a fogadáson feltálalt ételekig a legdrágább, a legelőkelőbb és professzionális volt. A család a rokonoknak és barátoknak például olyan 20 oldalas meghívókat küldött, amelyek ezüst dobozokba voltak csomagolva. A pazar és fényűző elszállásolásnak egy 5 csillagos párizsi szálloda volt a helyszíne, ahol 1000 vendég szállt meg, akik a világ minden tájáról érkeztek. Az öt napig tartó esküvői mulatság Franciaország leghíresebb nevezetességeiben volt megtartva, ünnepélyes keretek között. Ennek a felejthetetlen esküvőnek az utolsó mulatságának színhelye a párizsi Grand Intercontinental volt. Egyik éjszaka Versailles-ban tartottak egy pompás és előkelő partyt, majd egy másik esemény színhelye egy mesterséges fából készült kastély volt a Parc de Saint-Cloud-ban. Az esküvőn fellépett többek között Kylie Minogue popénekes is. A vendégek elfogyasztottak például 5000 üveg Mouton Rothschildot, csak ennek az ára1.5 millió dollárra rúgott.



URL: http://eskuvodjservice.hu/oldal/oldal/elso-lepesek


Azt hiszem nem túlzás azt állítani, hogy a boldogító igen kimondása után a legfontosabb része a nagy napnak a vacsorát követő zenés-táncos mulatság. Ha addig minden jól sikerült kár lenne ezen elbukni, ha pedig nem volt minden kerek itt az alkalom, hogy mindenki kellemes emlékekkel távozzon.
A buli legfőbb kelléke a zene vagyis a zenész vagy a DJ esetleg mindkettő. A megfelelő szolgáltató kiválasztásakor érdemes figyelembe venni a násznép igényeit, a helyszínt, az esemény hangvételét, stílusát. Persze fontos az erre fordítható összeg, de érdemes inkább az ár / érték arányra odafigyelni. Miután ön ezt az oldalt böngészi, nem boncolgatnám hosszasan a DJ kontra zenekar kérdést, megteszik helyettem hasonló oldalak, röviden: A zenekar az élő zene élményével általában drágább, de látványosabb, míg a DJ széles repertoárjával és profi műsorvezetői produkciójával, jóval költséghatékonyabb szórakoztatást nyújthat. DJ és zenekar egymást váltó szerepeltetése kiváló megoldás, de nyílván költségesebb.
A továbbiakban tehát a DJ alternatívával koncentrálva:
Fontosabb szempontok lehetnek:
Szolgáltatás időtartama (általában vendégek megérkezésétől a mulattság végéig, de olyan változat is lehetséges, hogy csak a táncos mulattságra határozott időtartamra rendeljük meg)
technikai eszközök (fontos a korrekt megszólalás az igényes megjelenés a megbízhatóság)
A dj(k) felkészültsége
A zenei háttér: az internet és MP3 világában már nem bír akkora jelentőséggel az éveken át gyűjtögetett lemezek mennyisége, inkább az számít, ki milyen műfajban van otthon, hogy a közönség pillanatnyi hangulatát követni és azt a megfelelő irányba terelni tudja.
A helyszín adottságai, a násznép létszáma az esetleges látványtechnikai elemek, fellépők.
Javaslatom:
Családi körben az esküvő szervezők és finanszírozók együttes megbeszélésén alakítsuk ki a mulattságra vonatkozó elképzelésünket illetve az arra elkölthető összeget és az annak megfelelő ajánlattevő DJ-k közül személyes találkozás válasszuk ki a legmegfelelőbbet.
A kiválasztott DJ-vel az előzetes megbeszélésen majd az esemény előtt, helyszíni terepszemlén véglegesítsük a szükséges hang és fénytechnikát annak ismeretében, hogy milyen programpontokat tervezünk illetve milyen háttérsegítséget várunk technikai vagy kommunikációs téren.
Nem szokásos, de igen hasznos lehet a megvilágítás szempontjából egyeztetni a felkért fotós és videós szolgáltatóval, hiszen a mulattság hangulatát a segíti, de a felvételek elkészítését nehezíti a megfelelő hangulatvilágítás. Megjegyzem a profi és ezekkel a körülményekkel gyakran dolgozó fotós és videós meg tudja oldani az összes létező lámpa felkapcsolása nélkül is az elvárt minőségű anyag előállítását.



URL: http://eskuvodjservice.hu/oldal/oldal/akcio


Nyerj ingyen esküvőhangosítást!
Évente két alkalommal nyilvános sorsoláson kiválasztunk egy-egy olyan párt azok közül, akik az esküvőhangosítás szolgáltatásunkat hivatalosan megrendelték. A kiválasztott pár 80.000 Ft értékben egy általános esküvőre méretezett szolgáltatáscsomagot kap melynek tartalma:
Hangtechnika max.: 150 főre tervezve Fénytechnika: a rendezvény helyszín adottságaihoz és a megrendelő igényéhez igazítva 2-4 fényeffekt Háttérzene és DJ szolgáltatás: 18.00-tól a rendezvény végéig. Technikai segítség a különböző programpontokhoz Ceremóniamesteri teendők ellátása
A nyeremény nem tartalmazza az útiköltséget (50ft/km), az esetleg szükséges szállásköltséget illetve az extra igényeket. A sorsolás szempontjából a szerződés megkötésének dátuma az irányadó. Amennyiben a nyertes pár esküvője a sorsolás időpontjánál korábban volt úgy a már kifizetett díjat készpénzben visszatérítjük.
A sorsolások időpontjai:
Január utolsó hétvégéje (Esküvő kiállítás Papp László Sportaréna)
Július utolsó hétvégéje



URL: http://eskuvodjservice.hu/oldal/oldal/djk


Szilágyi Zsolt - DJ Sysco
Martinidesz Antal - DJ Brandon
Borsos "bulivan" László
Részletes személyleírás >>
nős, két gyerek, 1 kutya, 1 macska
"Civil foglalkozás":
Szállítmányozás, szállítmányszervezés
Hobby:
Márk&Botond (csemetéim), Sport (minden, ami labda), Filmek (Q. Tarantino, G. Richie, L. Beson, Cohen’s, W. Allen) Könyvek (Zsoldos, Rejtő, Chandler, Pratachett) és persze a zene
Mit, miért, hogyan?
Aki tudja, mit jelent a szangvinikus- kolerikus személyiségtípus, annak talán nem kell magyaráznom, miért érzem magam jól, egy esküvői mulattság, céges rendezvény vagy akár egy iskolai buli dj-je szerepében. Annak, aki ezekkel a meghatározásokkal még nem találkozott (feltétlenül javaslom a „Személyiségünk rejtett tartalékai” c. könyv elolvasását, rengeteget lehet megtudni arról, hogy mások miért mások) annak úgy tudnám jellemezni magam, mint egy szórakozni- és szórakoztatni vágyó - irányító személyiség. A dj pult mögött mindkét tulajdonság érvényesül, hiszen a buli közepén lényegében rajtam áll, hogy az adott pillanatban a számtalan lehetőség közül milyen zenével folytatom a megkezdett irányt vagy kezdek bele egy új vonalba. Ebben a középponti helyzetben fontosnak tartom az interaktív kommunikációt, mert hiszem, hogy a dj. nem valósíthatja meg magát az aktuális közönség ízlése és igényei ellenében.
Koromnál fogva a szocializálódást a diszkó-korszak zenéi (Abba, Boney-M, Bee-Gees stb.) jelentették, majd az új-hullám, (Kajagogo, Nena, I. Emelet stb.) az alternatív zenék (Cure, Depeche Mode stb.) megértése, megszeretése még váratott magára, helyette az örök szerelem a funky (EWF, Kool and the Gang stb.) és soul (James Brown, Aretha Franklin) majd a Hip-hop és a rap R’N’B (Snoop Dog, De La Soul, Mary J. Blige) mindenféle vegyüléke vált meghatározóvá. Oldalvágányon érkezett a reagge és a ska (Bob Marley, Eddy Grant, Ladánybene 27), a fekete zene által kinyitott ajtón szép csendben beosont az életembe a dallamos jazz (Diana Krall, US3, Mezzoforte, Dave Brubeck) és a „korral” jött a klasszikus rock is (Deep Purple, Scorpions, Sting, Chris Rea, Aeros Smith, Bon Jovie). Nehezen elkerülhető irány napjaink elektronikus tánc- és popzenéje de kedvencek itt is akadnak szép számmal (Madonna, David Guetta, Michel Jackson, Simple Red, Inna, Black Eyed Peas).
A kép teljességéhez hozzátartozik még a középiskolás évek alatt eltöltött idő a MOM kultúrház tánciskolájában, ahol a standard és latin táncok alapjai mellett, az ehhez tartozó zenét és ritmust is volt módom megszeretni. ( Kati néni szegényes bakelit-gyűjteménye ellenére, ami jobbára csak a Hungária az Apostol és a Neoton Familia lemezeiből állt) Érthető, hogy, a latinum (Marc Antony, Gipsy Kings, Gloria Estefan) 90’ évekbeli berobbanása a zene világába kifejezetten örömmel töltött el.
A zene szeretetén túl, szerencsém volt olyan neves és névtelen Dj-k, rádiós és televíziós műsorvezetők mellett dolgozni, akiktől a szakma alapjait tanulhattam meg.
Balaton évszaktól függetlenül, természet, autók, filmek és nyilvánvalóan a zene.
Azt hiszem, nem mondok újdonságot azzal, hogy az ember az élet azon területén tud nagyot nyújtani, amelyen jól érzi magát, amellyel szívesen foglalkozik. Nos, a cd-lemezjátszókkal való jobbnál jobb zenei slágerek lejátszása által okozott lelkes, sőt néha már-már heves táncreakciók azt hiszem olyan örömforrásként jelennek meg azt életemben, amelyet nehéz lenne nem szeretni. Több mint tíz esztendeje csiszolgatom rendezvény dj-ként zenei tapasztalataimat, amelyekhez legszívesebben funky, r&b és napjaink dallamosabb tánc zenéiből merítek alapokat. Egy parti zenei házigazdájának lenni nem kis feladat és felelősség, függetlenül attól, hogy egy esküvői bulin vagy pedig egy céges, esetleg magánrendezvényen kell szolgáltatni a zenei alávalót. A sok éves tapasztalat, a közönség igényeinek figyelembevétele és legfőképpen az, hogy lelkesedésből állok a témához, mégis egy olyan alapot ad számomra ehhez, amellyel felvértezve elmondhatom, hogy számtalan nagyon jól sikerült buli/mulatság áll már mögöttem és remélhetően még előttem is.
Recepció – szobafönök :)
Sport*sport, természet – kirándulás -, "cool-túra" mélyvize, zene a "négyzeten" – "zene nélkül mit érek én"
Mit, miért , hogyan – avagy honnan lett a "Bulivan"
Mikor életünkben az első házibuli időszakok elkezdődtek („azok a boldog szép napok”) és négyen öt féle zenét szerettek volna hallgatni, tönkre téve a buli kialakulóban lévő hangulatát, kézenfekvő, hogy Minarik Ede alapvetésével élve „kell egy csapat” –aki a Közönség kívánságainak, kedvenceinek megfelelően játsza a dalokat, mindig szem előtt tartva, hogy a közönségért vagyunk és nem fordítva…
A legtöbb munkához hasonlóan ezt is csak szeretetből és lelkesedésből lehet jól csinálni.
A kedvenceim leginkább a latinos ritmusok sok magyar zenével fűszerezve, családi örökség pedig a Rock & Roll szeretete. Az első házibulik, szalagavatók, iskolai bulik után, huszonéves koromban elkezdtem a céges és magán partikon valamint esküvői rendezvényeken dolgozni, járt és néha járatlan ösvényeken tanulva a szakmát, ahol csak egy cél létezik: szórakoztatni a „tisztelt Nagyérdeműt”



URL: http://eskuvodjservice.hu/oldal/oldal/eszkoztar


Eszköztár – Hang és fénytechnika a teljesség igénye nélkül
Kezdeném azzal, hogy egy rendszer olyan minőséggel szól amilyen a leggyengébb eleme ezért igyekszünk minden eszközünket a felső-közép kategóriából összeválogatni így megfizethető áron jó minőséget nyújtani.
DJ CD-lemezjátszók
A „bakelit korszak” után a DJ technika legfontosabb eleme a lejátszó egység, vagyis a CD. A kiváló hangminőség, a kezelhetőség, a megbízhatóság a kiválasztás legfőbb szempontjai és persze az ár, illetve az ár/érték arány. Kipróbáltuk több gyártó termékét (Denon, Reloop, Gemini), de az első Pioneer CDJ 100 megvásárlása és használatbavétele után egyértelművé vált, hogy bár kategóriájában a legdrágább, de szinte elnyűhetetlen és pótolhatatlan munkatársra tettünk szert. Az elégedettségünk és jó tapasztalataink miatt hűek maradtunk a márkához és az eszköz beszerzéseknél a 800-as, 400-as modelleket választottuk, döntésünket nem volt okunk megbánni (a leírtak nem minősülnek reklámnak, mert sajnos a gyártó cég nem fizet érte egy fillért sem)
A kezdet PIO 100
a folytatás PIO 800
a csúcs PIO 2000
DJ – keverőpult
A második legfontosabb elem a keverőpult, ezen a fronton a CD játszókkal ellentétben lényegesen kisebb változások zajlottak le. Természetesen a hangzás minősége, a zajszint, a filterek, a kezelhetőség javult, a beépített effektekkel a hangzáskép változtatása lehetővé vált, de alapvetően a funkció a jelek összekeverése nem változott. Funkcióban megkülönböztetünk DJ keverőt (jellemzői 2-6csatorna, crossféder, csatornánként 3filter) illetve zenekari keverő (általában 16csatornától felfelé, csatornánként min. 6 filter) Kezdeném a „kicsivel” Gemini BPM250 -es „megbízható munkatárs” a kétsávos keverőpult az alapvető funkciókkal, sallangmentesen hozza azt, amire egy DJ-nek szüksége van, ReloopRMX30 : kicsit nehezen barátkoztunk össze a szokatlan pótméter karakterisztikájával, de a csatornánkénti kill funkció jelentősen kárpótolt ezért a nehézségért. A Pionner 400 -as 600 -as szériája, a különböző effekttel méltó társa CDJ sorozat lejátszóinak csak a magas ár a „hátránya” no meg az az extra tudás, amit egy esküvői bulin nem vagy csak nagyon ritkán lehet kihasználni.
PIO 600
Reloop RMX30
Ezeken kívül természetesen akár 16-32 sávos keverőpultok is megtalálhatóak, amennyiben ilyen igény merülne fel (zenekar hangosítása, többmikrofonos karaoke, stb.)
Hangrendszer:
A lényeg a megfelelő hangnyomás mellett a tiszta megszólalás biztosítása. Az alábbi felsorolásban a létszám és a hangosítandó terület függvényében mutatjuk be az általunk ajánlott eszközöket
50-100 fő kicsi vagy közepes méretű terem normál belmagasság pl.: kisebb méretű étterem, kávézó: RCF Aktív hangrendszer 2x350W teljesítmény A világ élvonalába tartozó gyártó mind design-jában mind hangzásában kiválóan teljesítő aktív hangfala (beépített erősítővel)
100-150 fő közepes vagy nagy méretű terem normál belmagasság nagyobb étterem, rendezvényterem: DDA Passzív hangrendszer 2x700W (kis szériában kifejezetten zene hangosítására kifejlesztett rendszer tökéletes hangzással)
150-450 Fő Nagyobb méretű rendezvényterem közepes belmagasság pl.: iskola aulája, kultúrház színházterme nagy méretű étterem: Általában elegendő az 1.+ 2.pont így 2x1050W teljesítmény, de ha szükség van a dübörgő basszusra akkor bevethető a gyártótól a "hordozható menydörgés" becenevet kapó Cervin-Wega! mélynyomópár. Ez az összeállítás már egy kisebb méretű utcabálhoz szükséges hangnyomást is biztosítani tudja.
Amennyiben nagyobb volumenű rendezvényről van szó 500-10.000 fő pl.:Sportcsarnok, Koncertterem, Szabadtéri színpad akkor érkezik a "zászlóshajó" Martin Audió hangrendszer oldalanként akár 20.000W hangnyomással (Professzionális gyártó az igényeknek megfelelően mély, közép, magas passzív hangszórókból és végfok egységekből összeállítható egységes megjelenésű hangrendszer ajánlott felhasználás: koncertek, fesztiválok)
Fény - látvány
A legegyszerűbb és legolcsóbb kategória a klasszikus retro hangulatot árasztó UV fények, tükörgömbök spotlámpákkal megvilágítva adják azt a „bizonyos érzést”
DMX fényvezérlőpultról írányitható intelligens pro lighting robotlámpák, ezek akár önállóan is képesek „elvinni” a buliknak látványrészét
A manapság divatos ledes lámpák mellett , sem lehet elmenni, amik ideális háttér hangulatot ”gerjesztenek” pl fehér falak színesre „festése”
Ezekhez kapcsolódik igény szerint füstgép, stroboszkóp
Természetesen a fent említett eszközök csak kiragadott példák a lehetőségek széles palettájáról, bármilyen felmerült igény esetén szakképzett munkatársaink elsődleges feladata, hogy Önöket segítsék
A felsoroltakon kívül bármilyen a megrendelő által igényelt eszközt biztosítunk, illetve javaslatot teszünk a rendezvény helyszínének és jellegének megfelelő látványának kivitelezésére.



URL: http://eskuvodjservice.hu/oldal/oldal/fooldal


Nem tudom milyen stádiumában tart az esküvő szervezésének, de akár még csak tervezi ( első lépések ), akár már konkrét elképzelései vannak, esetleg kétségbeesetten keres valakit a szolgáltatást az utolsó pillanatban lemondó „kolléga” helyett, mi igyekszünk használható ötletekkel, javaslatokkal és konkrét megoldásokkal ( Ajánlatkérés ) is szolgálni.
2003-óta éves viszonylatban 15-20 esküvőn dolgozunk ebben az összeállításban ( Borsos ”Bulivan!” László, dj Brandon, dj-mc Sysco ). 2007-től megtalálhatóak vagyunk, a Budapesti Sportarénában rendezet Esküvő-kiállításokon. Folyamatosan fejlesztjük a Hang- és Fénytechnikai Eszköztárunkat és naprakészen tartjuk zenebázisunkat.



URL: http://eskuvodjservice.hu/oldal/oldal/otletek


Mottó: Még egy rossz terv is jobb, mint ha nincs terv!
A szituáció:
Egy gyönyörű de fárasztó nap után vagytok de jó ha tudjátok, a vacsora utáni buli egyik legfontosabb kelléke a jókedvű és felszabadult ifjú pár!
A Cél: Mindent úgy készítsünk elő, hogy nekünk már ne legyen más dolgunk, mint beszélgetve, táncolva élvezni a mulattságot.
Megoldások: Lehetőség szerint bízzunk meg egy profi esküvőszervezőt, aki segít az előkészületek során és biztosítja a zökkenőmentes lebonyolítást. Alternatíva: Ha van a baráti körben olyan, aki szívesen segédkezik a szervezési és bonyolítási feladatokban, elég ügyes és talpraesett akár ki is válthatja az esküvőszervezőt. (Megjegyzés: ha azt akarjuk, hogy minden az előre elképzeltek szerint történjen, akkor profit bízzunk meg, ha nem bánjuk, hogy esetleg „döccen a szekér” úgy inkább alkalmas erre egy közeli barát vagy hozzátartozó)
A helyszín: a tánctér nagysága elrendezése a násznép létszámához megfelelően legyen kialakítva. Javaslat: Inkább kisebb táncteret tervezzünk, mert, míg az alkalmanként kissé túlzsúfolt parkett kifejezetten jót tesz a hangulatnak, addig a párok valódi tánctudását kiteljesedni engedő nagyméretű üres tér inkább visszafogja, a buli elején még józan és kissé gátlásos, táncolni vágyó vendégsereget. Javasolt az esemény előtt helyszíni terepszemle az összes közreműködővel és az üzletvezetővel vagy a rendezvényfelelőssel egyeztetve, mi hova kerüljön és ezt egy vázlaton rögzíteni , a vendégsereg megérkezésekor ne érjen kellemetlen meglepetésként minket, hogy az aznapi személyzet „újra rendezte” az egészet. Jó ötlet egy táblán a bejáratnál megjelölni az ülésrendet.
Ha azt szeretnénk, hogy a zene és a tánc valamint a parketten zajló események központi szerepet kapjanak, úgy célszerű térben is központi elhelyezkedést biztosítani, esetleg szinteltolással (színpad), világítással kiemelni annak helyét. Az esküvő társadalmi jellegét, vagyis a csendes beszélgetést a rég-nemlátott barátokkal, rokonokkal történő poharazgatást kedvelő vendégeknek, alakítsunk ki olyan részt ahol a mulattság zaja nem zavarja az ő szórakozásukat.
Természetesen, az est zenei igényeit az ifjú pár ízlése határozza meg, de fontos tudnunk, hogy a hozzánk mégoly közelállók is szerethetnek általunk nem, vagy nem különösebben kedvelt stílusokat, dalokat, előadókat, tehát válasszunk olyan DJ-t akire rá merjük bízni a vegyes társaság elvárásának leginkább megfelelő zenék összeválogatását. Segítségképpen célszerű egy 10-30 dalból álló lista megírása, ami a ”nagyon fontos- feltétlenül szóljon” kategóriába tartozó dalokat tartalmazza, a többi a DJ feladata.
Végy egy mindent átlátó és minden problémán „áthatoló” ceremóniamestert, aki diktálja az esküvő ritmusát, irányít zenészt vagy dj-t, pincért, és közreműködőt. Adj hozzá profi fotóst és operatőrt, akik akár a hangulatvilágítás mellett is megörökítik a fontos részleteket, gyúrd össze a zenét és hangulatot biztosító DJ-vel, engedd fel megfelelő mennyiségű és minőségű itallal, tálald egy izgalmas helyszínen. A tökéletes este receptjéből már csak a két legfontosabb elem hiányzik: a „szíved és a lelked” ha ez benne van, biztos lehetsz a sikerben.



URL: http://eskuvodjservice.hu/oldal/oldal/partner


﻿ Untitled Document Az alább felsorolt szolgáltatók megjelenítése persze reklám, hiszen cserébe mi is megjelenünk az ő felületeiken de kizárólag olyan partnereket találhat itt akik az általunk elvárt minőséget nyújtják a saját szakmájukban.



URL: http://eskuvo-eskuvofotozas.hu


esküvői fotó esküvői smink áraink
bemutatkozás referenciák
Esküvői fotó, esküvői fotók, esküvő fotózás, esküvői képek készítése
Az esküvő ,- amelyre a párok, családok hosszú hónapokat készülnek,- ráadásul nem kevés pénzt költenek, megismételhetetlen. A ruha visszakerül a kölcsönzőbe, a vacsora elfogy, a násznép szétszéled. Másnaptól már csak az esküvői fotók , maradnak emlékül. Néhány hónap elteltével az emlékek is megkopnak. Az esküvőn készült esküvői fotók hosszú évtizedeken át visszaidézik a jeles nap hangulatát. Sajnos ezt sokan nem gondolják végig. Manapság, amikor úton- útfélen digitális gépeket lehet kapni, mindenki profi esküvői fotósnak érzi magát. „Hiszen mi sem egyszerűbb annál, hogy egy ismerősöm esküvőjén gyakorlott esküvői fotósként fotózzak. Naná, hogy voltam már esküvőn , kétszer is! Ugyan az esküvőkön vendég voltam, jól is éreztem magamat, ettől függetlenül mindent tudok egy esküvőről . Ráadásul a nyaralás alatt is sikerültek a képeim, hiszen az a szobor is olyan szépen pózolt nekem. Szóval nem kell költeni az esküvői fotósra , hiszen az én gépem is drága, biztos tudja dolgát, hiszen ez csak egy esküvő .”
Professzionális esküvő fotózás és esküvői fotók, elérhető árakon
Ugye Önnek is ismerősek a fenti mondatok? Talán már hallott is hasonló történeteket. Az igazság az, hogy az ismerős, barát, rokon, mindig is vendég marad egy esküvőn . Ezért nem veszi olyan komolyan a rá bízott feladatot. A rutin és a tapasztalat hiánya is döntő. Számtalanszor hallottam a szomorú párok történeteit az amatőr próbálkozások sikertelenségeiről. Utólag persze lehet bánkódni az el nem készült esküvői fotók miatt. Azokat pótolni nem lehet.
Esküvő fotó, esküvő fotók, esküvő fotózás, esküvő képek
Ha nekem esküvőm lesz, csak profi , tapasztalt és gyakorlott esküvői fotóst rendelek. Ő tudja, mikor melyik pillanatban, hol kell lennie. Megbízható, professzionális felszerelése, a legváratlanabb pillanatokban is helyt áll. Referenciája legyen meggyőző, a weblapján látható minőséget és életérzést garantálják. Az esküvőn nem „bulizik”, nem fogyaszt alkoholt. Azt is kiszámoltam, hogy a profi esküvői fotósra szánt összeg, töredéke az esküvői költségeknek. Ráadásul azt is tudom, ha valamiért fizetek, akkor a megrendelt munkát számon tudom kérni, hiszen nem szívességet tesznek nekem. Esküvőm márpedig lesz! Profi esküvői fotókkal . Így a legszebb nap és a boldog pillanat örök emlék marad.
Esküvő fotózás, esküvői képek készítése, lakodalom fotózás
Cégünk sokéves tapasztalattal rendelkezik az esküvői , és egyéb rendezvények fotózása területén. Büszkék vagyunk, hogy a 2008-as esztendőben ünnepeltük az 500. esküvői párunkat! Megrendelőink között vannak multinacionális cégek, házasulandó párok, magazinok, modellek, szülők- gyerekek, de bármilyen egyéni kérésre is vállalunk fotózást. Állandó megbízásnak teszünk eleget az Operabál hivatalos fotósaként. Esküvők , lakodalmi mulatságok, állófogadások, céges-, gyermek-, családi és egyéb ünnepi alkalmak fényképezését , összehangoltan és rugalmasan végezzük, az erre szakosodott rendezvény fotós - fotográfus szakembereinkkel.
Specialitásunk az esküvő fotózás, esküvői képek készítése
Az élet egyik sorsdöntő időszaka az eljegyzés, az esküvő pillanata, a menyegző, amelyről egy gyakorlott esküvői fotós , szép és kiváló képeket készít. Az igazi nagy lakodalomban , vagy egy állófogadáson, szinte minden mozzanat fontos pillanat, a menyasszony készülődésétől, kikérésétől az esküvői szertartáson át a menyasszonytáncig bezárólag. Az esküvő valamennyi szép pillanatáról készítünk esküvői fotókat , esküvői felvételeket.
Professzionális rendezvény fotózás, esküvő fotózás
Az esküvő napján nem kell tartania az időjárás viszontagságaitól! Rossz idő esetén, mobilstúdiónkat a helyszínen felállítjuk és a beállított képeket fedett helyen, az esküvő , illetve a rendezvény helyszínén készítjük el. Esküvői , céges és minden egyéb fotószolgáltatás keretén belü, lehetőség van műtermi képek készítésére is. Meglepetést szerezhetünk szeretteinknek egyedi fotónaptárral vagy egy portfolióval, de a gyerekek is jól érzik magukat a műteremben. Hordozható profi mobilstúdiónkkal ki tudunk települni akár az Ön otthonába is, így családias légkörben készülhetnek el fotói. A 2007-es évben vezettük be Magyarországon elsőként és egyedüliként, 3D (térhatású) esküvői képek készítését. Az elkészült 3D-s esküvői fotókhoz speciális szemüveget biztosítunk.
Trash the Dress (TTD) esküvői fotózás
Hagyományos esküvői fotók mellett,- amennyiben az ügyfél elég bátor, készítünk extrém esküvői fotókat is. A 2009 esztendő újdonságaként vezetttük be a T rash the Dress esküvői fotózást . Ez a meghökkentően új esküvői irányvonal szakít a hagyományokkal. Az esküvői párokat szokatlan helyszíneken, az esküvői tradíciókkal ellentétes helyzetekben fotózzuk. A Trash the Dress esküvői fotózásnál a ruhát sem kíméljük. Trash the Dress esküvői képeinkkel meghökkentő módon fejezhetjük ki lázadásunkat.
Trash the Dress esküvői fotózás
Egyedülállóan új és meghökkentően szokatlan
A hagyomány elutasítása Trash the Dress
Tedd tönkre a ruhád!
Kukába a ruhával! Trash the Dress
Sikerünk kulcsa az esküvői szolgáltatói szakma szeretete, megbecsülése, az ügyfélcentrikusság. Számunkra fontosak azok a pillanatok, amelyek Önöknek örömöt jelentenek. Munkánk során arra törekszünk, hogy az elkészült és átadott esküvői -, lakodalmi -, és egyéb rendezvényről készült képek és felvételek maradéktalan élményt adjanak vissza. Amennyiben felkeltettük érdeklődését, szeretettel fogadjuk esküvő fotózással , esküvői képek készítésével kapcsolatos kérdéseit, illetve örömmel vesszük megbízását. Megrendelését az ország bármely részéről várjuk, de ha kell külföldön is dolgozunk. Kérje részletes esküvői fotó árajánlatunkat! Megkeresését köszönjük. Örülünk, hogy esküvői fotó szolgáltatást kínáló oldalunkra kattintott. Ne feledje! A legszebb nap, és a boldog pillanat, velünk örök emlék marad!
Ha Ön nem elégszik meg a középszerű esküvői fotókkal . Ha Önnek fontosak az esküvőn , lakodalmon a megismételhetetlen pillanatok. Ha fontos a jó hangulat az esküvői fotózás során. Ha Önnek fontos, hogy esküvőjén professzionális esküvő fotós dolgozzon. Ha fontos Önnek a minőség, a 18 éves esküvői fotó szakmai tapasztalat. Ha fontos Önnek 500 elégedett esküvői pár ajánlása. Ha szereti az egyértelmű, letisztult , átlátható esküvői fotó árajánlatot. Ha fontos Önnek az ár- érték aránya. Ha fontos Önnek a profi , megbízható fotó technikai háttér. Ha fontosak az igényes esküvői fotók és igényes esküvői felvételek... -Mi tudjuk, hogy a fentiek Önnek fontosak. Ezért mi, kizárólag ezeket kínáljuk. Válassza a Fotoguru esküvői fotószolgáltatásait.
Tevékenységi köreink: Esküvő, esküvők lakodalmak, eljegyzések,
családi események, születésnapi partik, szalagavatók, bálok megörökítése, professzionális fényképezése. Céges rendezvények, csapatépítések, konferenciák, termék bemutatók, kiállítások, előadások, prezentációk, ügyfélpartik, állófogadások, gyártósorok, üzemek, üzemavatások, professzionális fotózása. Trash the Dress esküvőfotózás.
Web design: Kürtös Márton
Minden jog fenntartva © 2009
PR Csoport: Hírek | Receptek



URL: http://eskuvo-fotos.hu


1 esküvői fotós blogja
Gondolatok az esküvői fotós, és egyéb szolgáltatásokról. Kérdezz! Szólj hozzá!
Esküvői lézer show
Az esküvőszervező
Közzétéve 2012-05-02 | Szerző: Érczi László esküvői fotós
Mi a különbség a kettő között?
Az anyakönyvvezető a hivatalos szertartást tartja, többnyire úgy ahogyan neki tetszik . A szertartásvezető egy nem hivatalos szertartást vezet úgy ahogyan a jegyespárnak tetszik . Természetesen e területen is vannak kimagasló szolgáltatást nyújtó hivatali alkalmazottak.
Sajnos az anyakönyvvezetők egy része azonban  abban a tudatban él, hogy az egész szertartás miatta van.
“Mint a kommunizmusban a vállalati portás, hasonló jelentőséget tulajdonít magának.” Valami hasonló jutott eszembe, amikor egy hivatásos anyakönyvvezető a polgári szertartás alatt leteremtette (nem elírás) a menyasszonyt , Egy kattintás ide a folytatáshoz…. →
Kategória: Esküvői szolgáltatók , Hasznos információk , Szertartásvezető | Címke: anyakönyvvezető , esküvőzervező , szertartások , szertartásvezető | Szóljon hozzá most!
Közzétéve 2012-04-18 | Szerző: Érczi László esküvői fotós
Szerencsére manapság már erről is beszélhetünk az esküvőfotózás területén .
Az alábbi cikkben szó esik a különböző stílusokról, mikor melyik lehet a legjobb, hozzád melyik illik a legjobban.
Milyen stílusban készüljenek a Ti esküvői képeitek?
A fényképész természetesen irányíthatja a dolgokat, de elsősorban rajtatok múlik. Nem mindenkinek áll jól bármelyik beállítás, megvilágítás, kellék stb… Az igények és lehetőségek, no meg a költségek összefésülésében érdemes a fényképész tanácsát kérni. Egy kattintás ide a folytatáshoz…. →
Kategória: Beállított képek , Esküvőfotózás , Hasznos információk | Címke: ART , dokumentarista , esküvői fotós , fotómodell , fotózsurnaliszta , hasznos , helyszínek , klasszikus , modell , profi fotós , referencia , stílus , stíusok , utómunka | Szóljon hozzá most!
Közzétéve 2012-04-12 | Szerző: Érczi László esküvői fotós
Az esküvői fotózás talán az egyik legfontosabb és legnagyobb körültekintést, kreativitást igénylő része a beállított képek készítése. Más néven emlékfotózás .
A pár tól és az esküvői fotóstól egyaránt nagy odafigyelést és türelmet igényel. A fotók készülhetnek szabadtéren, műteremben, egyéb külső helyszínen.
Sajnos elég gyakran az esküvő napjának forgatókönyvéből kimarad, vagy sokadik helyre kerül a fontossági sorrendben.
Nagy a rohanás aznap, nem igazán van idő semmire. Elszaladt az idő a fodrásznál, a szertartásra viszont oda kell érni időben. Majd rövidebb idő alatt túl leszünk az emlékfotózáson…
Hogyan lehet mindent tető alá hozni? Csakis a megfelelő szervezéssel, esküvői fényképészeddel történő egyeztetéssel, bölcs előrelátással.
Ha van esküvőszervező is a képben, akkor ez nagyban elősegíti, hogy mindenre kellő idő maradjon . Ha Ti szervezitek az időbeosztást, egy esküvői forgatókönyv nagy segítség lesz.
Felsorolok néhány rendszeresen előforduló kérdést, melyet szinte minden menyasszony, vagy vőlegény feltesz. Talán ez Neked is segít abban, hogy mindenre tudj majd időt szakítani. Egy kattintás ide a folytatáshoz…. →
Kategória: Beállított képek , Esküvőfotózás , Gondolatébresztők , Hasznos információk | Címke: beállított képek , fotókönyv , hasznos , helyszínek , modell , profi fotós , stíusok , utómunka | Szóljon hozzá most!
Közzétéve 2012-04-06 | Szerző: Érczi László esküvői fotós
Amennyiben a Ti esküvőtök egy szolid, visszafogott esemény lesz esküvői szolgáltatók bevonása nélkül egy étteremben, kevés vendéggel, akkor ez a kérdés számotokra érdektelen. Ne is olvasd tovább!
Ellenkező esetben viszont javaslom, gondoljatok bele:
Mekkora feladat lesz esküvőtök megszervezése, lebonyolítása. Mennyi időt,  fáradtságot vesz igénybe.
Egy esküvőszervező leveszi a feladatot a vállatokról és a végelszámoláskor kiderül majd, hogy ez számotokra nem jelent plusz költséget. Egy kattintás ide a folytatáshoz…. →
Kategória: Esküvői szolgáltatók , Gondolatébresztők , Hasznos információk | Címke: Esküvői szolgáltatók , esküvőzervező , költségek | Szóljon hozzá most!
Közzétéve 2012-04-04 | Szerző: Érczi László esküvői fotós
Akár a Ti esküvőtökön is nyújthat egy felejthetetlen élményt a vendégek számára.
Ez manapság nem lehetetlen. Minden esküvő egyedi, ez igaz. De mitől lehet a Ti esküvőtök még is egy kicsit más mint a megszokott. A különleges programoktól. Versmondók, hastáncosok, ismert művészek különleges produkciói mind hozzájárulnak ahhoz, hogy esküvőtök felejthetetlen legyen.
Egy ilyen exkluzív produkció az esküvői lézer show. Esküvődre akár egy komplett lézer-színházi produkció is készülhet.
A GOLDLASER különleges esküvő lézer show-ja a Ti egyedi igényeitek szerint készül, és garantáltan örök élményt nyújt esküvőtkön. Egy kattintás ide a folytatáshoz…. →
Kategória: Esküvői szolgáltatók , Lézer show | Címke: Esküvői szolgáltatók , Lézer show | Szóljon hozzá most!
Közzétéve 2012-03-26 | Szerző: Érczi László esküvői fotós
“Az a szerződés amelyet szóban kötnek meg, annyit sem ér mint a papír, melyre nem írták le.”
Tehát tartsd magad a mondáshoz: A szó elszáll, az írás megmarad!
Sajnos a hétköznapi életben nem úgy köttetnek az üzletek, mint a gyémántbizniszben. Aki ott egyetlen egyszer nem tartja magát a szóbeli, kézfogással szentesített megállapodáshoz, az eláshatja magát, ami a jövőbeli üzletkötéseit illeti.
Természetesen nekem is van tudomásom olyasvalakiről, aki látott már olyat, hogy valaki tartotta a szavát. Tedd a szívedre a kezed! Te is nyugodtabban állsz fel az asztaltól akkor, ha a tárgyaláson elhangzottakat mindkét fél aláírásával is megerősítette. Egy kattintás ide a folytatáshoz…. →
Kategória: Gondolatébresztők , Hasznos információk | Címke: digitális képek , esküvői fotós , kész anyag , retusálás , szerződés kötés , utómunka | Szóljon hozzá most!
Közzétéve 2012-03-19 | Szerző: Érczi László esküvői fotós
Annak ellenére, hogy valaki ügyes természetfotós, remek portrékat készít, vagy “a nővérem gyerekeiről is olyan jó  képeket készített…” , nem biztos, hogy egy esküvő pergő eseményeit —gyakran rohanás közben, rossz fényviszonyok között— az igényeknek megfelelően képes lesz megörökíteni.
Nézzünk néhány okot, mely talán meg sem fordult a fejedben! Miét érdemes profira bízni?
Kategória: Gondolatébresztők , Hasznos információk | Címke: digitális képek , esküvői fotós , fotókönyv , kész anyag , olcsó fotós , profi fotós , retusálás , utómunka | 3 hozzászólás
Közzétéve 2012-03-18 | Szerző: Érczi László esküvői fotós
Szükség van arra, hogy esküvőd eseményeit egy hivatásos esküvői fotós örökítse meg?
A fenti kérdést szinte minden házasodni készülő pár felteszi magának. Amennyiben Te is éppen ezen morfondírozol, az alábbi sorok talán segítenek a döntésben.
Tedd fel magadnak a fenti kérdést a következő képpen:
Mennyire fontos számodra, hogy esküvőd eseményei ahhoz méltó módon legyenek megörökítve?
Találkoztam egy menyasszonnyal, aki a fenti kérdésre a következőt válaszolta: Egy kattintás ide a folytatáshoz…. →
Kategória: Gondolatébresztők | Címke: esküvői fotós , fotókönyv | 1 hozzászólás
Közzétéve 2012-03-09 | Szerző: Érczi László esküvői fotós
A legtöbb blog öncélú bejegyzésekből áll. Arra gondoltam, miért ne lehetne ez egy olyan blog, ahol házasulandók és esküvőszervezők számára egyaránt hasznos,  az esküvő fotózással kapcsolatos cikkek kerülnének publikálásra. Azok az esküvői fotóst kereső párok, akik igazán érdeklődnek e szolgáltatás iránt , és fontos számukra, hogy esküvőjük napja valóban méltó módon kerüljön megörökítésre, itt valóban hasznos információkat találhatnak az esküvői fotós kiválasztásától, a  szerződésen át az esküvői fotózást érintő technikai részletekig. Egy kattintás ide a folytatáshoz…. →
Kategória: Egyéb , Gondolatébresztők | 1 hozzászólás
Keresés a blog tartalmában
Beállított képek (2)
Esküvőfotózás (2)
Esküvői szolgáltatók (3)
Gondolatébresztők (6)
Hasznos információk (6)
Lézer show (1)
Szertartásvezető (1)
anyakönyvvezető ART beállított képek digitális képek dokumentarista esküvői fotós Esküvői szolgáltatók esküvőzervező fotókönyv fotómodell fotózsurnaliszta hasznos helyszínek klasszikus kész anyag költségek Lézer show modell olcsó fotós profi fotós referencia retusálás stílus stíusok szertartások szertartásvezető szerződés kötés utómunka
Legfrissebb cikkek követése RSS csatornán
© 2012 Érczi László



URL: http://eskuvofotozas-keszthely.hu


Templomi szertertás
Beállított képek Kreatív fotók
Templomi szertertás Isten színe előtt...
Polgári szertartás az anyakönyvvezető előtt is
Gyűrűk a jelképes karikák
Lakodalom és a buli...
Kapcsolat és ajánlatkérés And More
Vasas Győző photographer
Vasas Győző a nevem és Keszthelyen születtem, itt is élek és tevékenykedek. A fotózást nem én választottam, az választott engem. A vizuális művészetekhez már kora gyerekkorom óta vonzódom. Mivel nagyapám festő volt mindig figyeltem, ahogy az üres vászon fokozatosan megtelik színekkel és formákkal. Pár kusza vonal és már látható egy emberi arc, néhány színes folt és már ott volt egy táj fákkal és tóval meg régi házzal. Ez számomra egy csoda volt. Mindig is természetes volt, hogy ha nagy leszek majd én is ezzel fogok foglalkozni. De nem így történt. Az élet ide-oda sodort és már felnőtt fejel jutottam oda, hogy alkotni akarok. Amikor a régi holmik közt kutattam ecsetekért meg festékért az utamba került nagyapám fényképezőgépe, amire nem fordítottam, túl nagy figyelmet, mert addig soha nem érdekelt és nem is foglalkoztam vele. Egyszerűen csak letettem a padlóra, hogy ne az utamba legyen és maikor befejeztem a keresgélést vettem észre, lám ez meg itt hever a földön. Felvettem, hogy a helyére rakjam. De ahogy a kezembe vettem a nehéz fémet, szemügyre vetem a kis precíziós kütyüket amiket csavargatni lehetett, meg állítgatni, és az jutott az eszembe, hogy mikor gyerek voltam nagyapám soha nem engedett hozzá nyúlni a féltve őrzött Zenithez. Most már nem szól rám mert már nincs közöttünk. Nos ekkor jött az ötlet: mi lenne ha kipróbálnám!
Kipróbáltam.. és hét év után már azt vettem észre a számtalan megnyert fotópályázat után, hogy ez lett a munkám. Hát már azóta is eltelt jó pár év és most már tudom, hogy ez a munkám és életem.
Vasas Győző
„ Azután ezt mondta az Úristen: Nem jó az embernek egyedül lenni, alkotok hozzáill ő segít ő társat”
„Ez most már csontomból való csont, testemb ő l való test. Asszonyember legyen a neve: mert férfiemberb ő l vétett. Ezért a férfi elhagyja apját és anyját, ragaszkodik feleségéhez, és lesznek egy testté.”
Az esküvő szerintem:
A legtöbb ember életében eljön a pillanat, amikor élete összefonódik egy másik ember sorsával.
Onnantól egyé válnak, na persze nem fizikailag, hanem szellemileg. Egy a céljuk, egy az életük, egy az akaratuk, egy a lélegzetük, egy a vágyuk, egy az érzésük. Két fél eggyé váll, a jó és a rossz, a szép a rút mind egyensúlyban oszlik meg a két lélek eggyé válásának mitikus pillanatában. Kvantum szinten kapcsolódnak össze oly részecskék, amelyek ez ideig még soha nem találkoztak és létrejön a fúzió mely már egy anyag és megszületik a közös tudat. Ezért történik, hogy már a nézésből is kitaláljuk a másik gondolatát, egyetlen mimikából tudjuk, hogy mit érez a másik, aki már a saját részem a másik felem. Ez történik az Esküvő pillanatában.
Egy pillantott, amikor számtalan szempár szegeződik rájuk és lesik minden kimondott szavukat,
Egy helyet, ami tele van áhítattal és valamilyen különleges atmoszféra lengi be a helyet, ahol a félhomályban beszűrődő fény utat tör magának és a nap sugarai mintha csak tudnák, hogy ez nem egy hétköznapi pillanat, különleges reflexfényeket kölcsönöz az emberek arcára.
Egy ruhát, amit csak egyszer vesz fel a lány, hogy aznap királynő lehessen és tündököljön, mint egy angyal.
Egy érzést amikor megérted, hogy csupán egyetlen kimondott szónak milyen súlya van.
Talán soha nem lesznek olyan szépek, mint akkor és nem a ruha vagy a smink miatt, nem.
Hanem az átélt pillanatnyi boldogságtól, ami az esküvői fotózáson látok az arcukon, a fényt a szemükben, ahogy katarzis tombol a lelkükben.
A képekről, ami csak egyetlen egyszer készül rólatok ahol a másodperc egy kétszázötvenet részében átléptek az örökkévalóságba, a fotók amit gyermekeitek, unokáitok és ükunokáitok fognak nézni rólatok az 1/250 másodperces pillanatot amit átéltetek amikor egyé váltatok….
Hogy mi számít nekem az esküvői fotózáskor?
Nekem csak egy dolog számít, hogy amikor az ifjú pár leül elém és átnézik, az elkészült képeket az arcukon ismét lássam azt a boldogságot és elégeltséget, amit az esküvői fotó elkészítésekor láttam rajtuk.
Idézet a Wikipédia a szabad enciklopédiából:
Az egyházi esküvő
Az egyházi esküvő tulajdonképpen az egyházi ünnepélyes házasságkötés. Általában így neveznek minden alakszerűségek között történő házasságkötést még a „polgári esküvőt” is. Ez utóbbit helytelenül. A katolikus egyház - felfogása ingadozott - de tulajdonképpen mindig megmaradt azon az állásponton, hogy a házasságot nem az egyházi szertartás, hanem a felek megegyezése ( consensus ) hozza létre. Még a tridenti zsinat is, amely az egyházi esküvőt szabályozta, bár a házasságkötés rendes formájává tette a házasság egyházi megáldását és a jegyesek a pap általi összeadását (copuláció). Érvényesnek tekinti a házasságot, ha a házasságkötési szándékukat két tanú jelenlétében, az illetékes lelkész (proprius parochus) előtt kijelentik.
A 18. század óta erősödött meg az a felfogás, hogy az ünnepélyes esketés a felek megegyezésével egyenrangú tényező a házasság létrejöttében. A katolikus egyház a polgári házasságkötést sohasem ismeri el egyházilag érvényesnek, ellenben a protestáns egyházak elismerik. Ebben az esetben a polgári kötés után csak a házasság egyházi megáldása követ.
Polgári házasságkötés
A polgári házasságkötés ellentétben az egyházi ceremóniával, nem az egyház színe előtt és az egyházi törvények szerint, hanem az állam által e célra kirendelt polgári tisztviselő előtt a házassági jogot szabályozó állami törvény értelmében létrejövő házassági aktus. Régebben a polgári házasságnak háromféle alakzatát különböztették meg:
Lehetővé teszi az egybekelést olyanoknak, akik az egyházi jog által felállított valamely házassági akadálynál fogva egymással házasságra nem léphetnek. A házasság az igen kimondásának pillanatában jön létre, gyakorlatilag az aláírásokra nincs is szükség, ezért vannak jelen a tanúk, hogy a házasságkötés tényét tanúsítsák. [2]
fakultatív
Az állampolgárok tetszésére bízza a házasságnak az egyház színe előtt vagy a polgári hatóságok előtt kössék meg.
A kötelező polgári házasságkötés az, amit polgári hatóság előtt kötnek meg. Ez természetesen a hívőknek a házasságkötésre vonatkozó vallási kötelességeit nem érinti. Magyarul ez azt jelenti, hogy a polgári házasságkötés után az egyházzal is megáldathatják. Ma Magyarországon csak így lehet jogérvényesen házasságot kötni.
Copyright © 2015. Vasas Győző fotográfiák. Designed by Krokoweb



URL: http://eskuvohelyszinpecs.hu/a_helyszinekrol


A HELYSZÍNEKRŐL
A Boldogság Háza mellett már a Zsolnay Kulturális Negyedben, a Cella Septichora Látogatóközpontban, a Művészetek és Irodalom Házában és a Középkori Egyetem falai között is kiváló esküvőhelyszíneket biztosítunk!
Az ESKÜVŐ HELYSZÍNEKRŐL
Pécsett nagyon sokáig kizárólag a Széchenyi téri Boldogság Háza jelentette az egyetlen lehetőséget az ifjú párok számára, hogy hivatalosan is összekössék életüket. A változó időknek, szokásoknak és igényeknek köszönhetően azonban mára rengeteg lehetőség közül választhatnak azok, akik házasodni szeretnének. A legendás Boldogság Háza még ma is működő épülete mellett más, különleges helyszínek is választhatók teljes szolgáltatással.
Világörökségi helyszínek - Cella Septichora Látogatóközpont és Ókeresztény Mauzóleum
Az UNESCO Világörökség részét képező műemlékegyüttes mára nem csak a turisták, hanem a házasodni kívánó fiatalok körében is egyre nagyobb népszerűségnek örvend. Az 1600 éves falak, a Cella Septichora modern üveggel borított, 2 méter magasságban megmaradt kápolna falai között elterülő nyitott belső tér, valamint a Látógatóközponttól nem sokkal távolabb eső, a Szent István téren található Ókeresztény Mauzóleum, nemzetközi viszonylatban is ritka, bibliai témájú falfestményei is ideális közeget biztosítanak mindazok számára, akik nem szokványos keretek közt kívánják kimondani a boldogító IGEN-t.
Művészetek és Irodalom Háza – Eck Imre szoba
A későbarokk stílusú festett szoba – egykor Hoitsy Mihály alispán rezidenciája volt, ma a koreográfus, balettművész Eck Imre nevét viseli. A helyiség konferenciák, sajtótájékoztatók, kerekasztal-beszélgetések helyszíne, de VIP fogadások számára is exkluzív környezetet biztosít. A szoba befogadóképessége 25 fő.
A belvárostól kissé távolabb, ám annál több helyszínével Pécs ékköve, a Zsolnay Kulturális Negyed is a házasulandók egyre inkább kedvelt helyszíne. Az elmúlt években egy nemzetközi viszonylatban is kivételes, a maga nemében egyedülálló beruházás során új „város” jött létre a városon belül. Pécs kiemelkedő kulturális látványosságai és intézményei itt, az egykori gyár megújult, átalakított gyárépületeiben és környeztükben, mintegy 5 hektáron kaptak helyet. Nem túlzás különleges élményként említeni azt a pillanatot, amikor az idelátogató vendég előtt először tárul fel a Negyedet alkotó épületek, parkok és szobrok látképe.



URL: http://eskuvohelyszinpecs.hu/csomagajanlatok


ESKÜVŐ ELŐTT
Házasságkötés előtti teendők az anyakönyvi hivatalban, és az esküvőhelyszínekhez kapcsolódóan.
A házasságkötés szándékát az esküvőhelyszín szerinti területileg illetékes anyakönyvi hivatalban kell bejelenti a házasságkötés előtt legalább 30 nappal.
Indokolt esetben a 30 napos bejelentési határidőtől eltekinthetnek: az anyakönyvi hivatalban az erre a célra rendszeresített űrlapon, a megfelelő dokumentumokkal.
Időpontfoglalást követően a hivatalban kapott igazolással lehet fordulni az esküvőszervezőhöz.
A házasságkötés jogszabályi háttere, az ügyintézés pontos menete Pécs város Polgármesteri Hivatalának oldalán.
A házasulandó pár autóval törénő behajtása a Negyed területére lehetséges, előzetesen leadott rendszám alapján. A násznép parkolása kizárólag a kijelölt partkolókban, parkolóházban lehetséges. Az esküvőhelyszínek berendezése előzetes egyeztetése alapján történik.
A ZSÖK belső helyszínein esküvői fotók/videók készülhetnek, melyek csak magáncélra használhatók, a képek/videófelvételek kereskedelmi célú felhasználása jogellenes. A fotózási engedély díja 10.000 Ft + áfa. Az esküvői fotójegyek megvásárolhatók a Zsolnay Örökségkezelő Nonprofit Kft. információs pontjain, a Látogató központokban.
A belvárosi parkolás engedélyköteles, az engedély előzetesen megvásárolható. A BIOKOM Kft. a védett és fokozottan védett övezetekbe történő behajtásért és az ott történő várakozásért mindenki számára biztosít eseti behajtási engedélyt, amely 30 percre, egy óra vagy egy napi időtartamra szól és készpénzzel, bankkártyával vásárolható meg az alábbi helyeken: - BIOKOM Kft. telephelye és ügyfélszolgálata (7632 Pécs, Siklósi út 52.) - Pécs Holding Zrt. székháza (7626 Pécs, Búza tér 8/b) - SHELL töltőállomás (7626 Pécs, 48-as tér 0-24 óra)



URL: http://eskuvohelyszinpecs.hu/vilagoroksegi_helyszinek


VILÁGÖRÖKSÉGI HELYSZÍNEK
Világörökségi esküvőhelyszínek: Cella Septichora Látogatóközpont Ókeresztény Mauzóleum Középkori Egyetem
Cella Septichora Látogatóközpont és Ókeresztény Mauzóleum
Az UNESCO Világörökség részét képező műemlékegyüttes mára nem csak a turisták, hanem a házasodni kívánó fiatalok körében is egyre nagyobb népszerűségnek örvend. Az 1600 éves falak, a Cella Septichora modern üveggel borított, 2 méter magasságban megmaradt kápolna falai között elterülő nyitott belső tér, valamint a Látogatóközponttól nem sokkal távolabb eső, a Szent István téren található Ókeresztény Mauzóleum, nemzetközi viszonylatban is ritka, bibliai témájú falfestményei is ideális közeget biztosítanak mindazok számára, akik nem szokványos keretek közt kívánják kimondani a boldogító IGEN-t.
Cella Septichora a pécsi ókeresztény temető eddig ismert legnagyobb épülete. A 4. századi épületeknek eleinte csak ritkán, alkalmanként volt rendeltetése a mai értelemben vett keresztény szertartások befogadása. Magukban hordozták ugyan a keresztény jellegeket, de a temetői bazilikák kivételével építészetileg mégis közelebb álltak az antik pogány sírkamrákhoz, sírkápolnákhoz, mauzóleumokhoz, mint saját közösségi templomaikhoz.
A helysznek befogadóképessége:
Látogatóközpont: 200 fő . Ókeresztény Mauzóleum: 100 fő Középkori Egyetem beltér 50 fő Középkori Egyetem park 150 fő
A világörökségi helyszínek megközelíthetőségét itt találja.



URL: http://eskuvohelyszinpecs.hu/zsolnay_negyed


ZSOLNAY NEGYED
A Zsolnay Kulturális Negyed Pécs ékköve. A város új kulturális centrumaként méltó módon él tovább a Zsolnay család egykor itt működő, világhírű kerámiagyárának öröksége.
A Zsolnay Kulturális Negyed Pécs ékköve. A város új kulturális centrumaként méltó módon él tovább a Zsolnay család egykor itt működő, világhírű kerámiagyárának öröksége. Az elmúlt években egy nemzetközi viszonylatban is kivételes, a maga nemében egyedülálló beruházás során új „város” jött létre a városon belül. Pécs kiemelkedő kulturális látványosságai és intézményei itt, az egykori gyár megújult, átalakított gyárépületeiben és környezetükben, mintegy 5 hektáron kaptak helyet. A Negyed többféle esküvőhelyszínnel és a Zsolnay Vendégházzal várja a házasulandó párokat, melyben 13, újonnan kialakított, 2-3-4 ágyas, pótágyazható apartman és egy akadálymentesített szálláshely található.
Apostolos terem A terem falait a különleges festéssel készült szentek és angyalok díszítik. A „Német szobában” hat nagyobb mezőben eltérő jellegű csempemezők láthatók az 1900-as évek elejéről. Felül perzsa modorú szegélydísz található. Körülbelül 100 fő befogadására alkalmas.
Panoráma terem A Panoráma terem nevéhez hűen csodálatos kilátást biztosít a szomszédos Pirogránit udvarra és a Cifra kéményre. A keleti, déli és nyugati irányban is hatalmas ablakokkal rendelkező terem befogadóképessége, körülbelül 100 fő. A terem polgári szertartásra nem, csak lakodalom céljára bérelhető.
E78 Koncert terem A terem polgári szertartásra nem, csak lakodalom céljára bérelhető. Befogadóképessége körülbelül 200 fő.
SZABADTÉRI HELYSZÍNEK
Pirogránit udvar Herkules udvar Ginkgo tér
A Zsolnay Kulturális Negyed megközelíthetőségét itt találja.



URL: http://eskuvo.hu/index.php?menuid=38&cikkid=140


Frizura, smink
Esküvői tippek, ötletek
11 tipp az esküvői helyszín kiválasztáshoz
15 szabály, amit a vőlegénynek illik betartani
Idézetek meghívóba
Meghívó, szalvéta, vendégkönyv
Menyasszonyiruha-szalon
Férfiruha-szaküzlet
Zenekar, showműsor
Fotó, videó, film
Jegygyűrű, ékszer
Anyag, kellék, fejdísz
Autó, hintó
Egyéb, különleges szolgáltatás
Frizura, smink, szépségápolás
Könyv, magazin, cd
Lof K2SlideShow Module
Bemutatjuk Szalai Anikó ruhakészítőt
Fontos, hogy kopromisszumot tudjunk kötni!” Szalai Anikó sok évtizedes munkának...
Nyertes Love Story
Hódítsd meg a szívem! Három éve annak, hogy Geri először rám mosolygott. Nem lehetett nem é...
Újra reneszánszát éli a csokiszökőkút
Újra reneszánszát éli a csokiszökőkút A csokiszökőkutak 2005 óta, tehát majdnem 10 éve káprásztatjá...
2015. március 13. péntek, 09:21
2015. március 11. szerda, 09:38
2015. március 11. szerda, 09:06
Ha egy férfi nősülni készül, vőlegény lesz belőle. Ez logikus és egyszerű. Ennek ellenére a helyzet a legtöbb férfi számára új, szokatlan, és bizony az is előfordul, hogy kimondatlanul is, de idegenkednek tőle. Egyáltalán nem biztos, hogy ami az első pillanatban egyértelműnek tűnik, az rögtön magától értetődő is. Ezért illik minden vőlegénynek figyelnie az íratlan szabályokra
Másnap reggel Az esküvő utáni reggelen a férjnek illik meglepnie újdonsült feleségét valami szép ajándékkal. Ez a hagyomány a régmúlt időkből maradt fenn. Korábban a menyasszony jólétét szolgálta biztosítani, ezért a legtöbb esetben csodálatos ékszereket adtak ajándékba. Mára ez varázslatos meglepetésként és kedves szokásként maradt fenn a köztudatban. Az ékszer még mindig közkedvelt ajándék erre a célra, azonban kitalálhatunk valami egészen más meglepetést is. A lényeg, hogy ne feledkezzenek meg kedvesükről, és erről a régi és szép hagyományról.
Előző este Az esküvő előtti este a vőlegénynek illik tartózkodnia az alkoholos italok fogyasztásától. Ez az oka annak, hogy a legénybúcsút egyenesen tilos az esküvő előtti napon tartani. Biztosan senki nem szeretné másnaposan, fejfájással végigkínlódni élete legszebb napját. Ez persze nem jelenti azt, hogy a vőlegénynek az esküvő előestéjén már nyolc órakor ágyban kell lennie, de idejét és energiáját úgy kell beosztania, hogy másnap pontosan és fitten állhasson az oltár elé.
Előző éjjel
Az esküvő előtti éjszakát némely menyasszony szeretné egyedül tölteni. Ez talán butaság? Nem mindenki gondolja így. Ha a menyasszony valamilyen okból kifolyólag így szeretné, tiszteletben kell tartani a kívánságát. A régi időkben magától értetődő volt ez a szokás, ami abból eredt, hogy az első közös éjszakát az esküvő után töltötték együtt a fiatalok. Ma szimbolikus jelentése van ennek a hagyománynak: a nő tisztán és ártatlanul lép a házasságba. A legtöbb menyasszonynak azonban praktikus oka van arra vonatkozóan, hogy miért is szeretné egyedül tölteni az esküvőt megelőző éjszakát. Így ugyanis nyugodtabban tudnak felkészülni a nagy napra. A másik ok, a vőlegények kedvesüket másnap teljes menyasszonyi szépségében láthatják, nem pedig karikás szemekkel és sápadtan az idegességtől, ami nem igazán romantikus.
Úton a templomba
Úton a templom felé ne a vőlegény vezesse az autót. Ugyanez vonatkozik az anyakönyvi hivatalba, a fotóshoz és az ünnepre vezető útra is. Még akkor se, ha a férfi akkor érzi a legnagyobb biztonságban magát, ha ő ülhet a volán mögött. Az illem azt kívánja, hogy ne a vőlegény legyen a saját sofőrje, hanem valaki más vigye az eseményre. A leendő férj helye egész nap a menyasszonya mellett van. Az esküvői autóban ez bizony a hátsó ülést jelenti. Ennek szintén praktikus okai vannak: jobb, ha az ifjú pár a nagy napon nem a közlekedésre figyel, hanem sokkal fontosabb dologra összpontosít, méghozzá az esküvőre. Aki nem tudja féken tartani a vezetés iránti vágyát, az jobb, ha nem egy napra bérli ki az autót, hanem rögtön egy egész hétvégére. Így marad elég ideje arra, hogy az ünnep után saját maga is kipróbálhassa az álomautót.
Az első pillantás
Amikor először meglátja a menyasszonyt, élvezze ki minden pillanatát, a meglepetés erejét, és az önben szétáradó örömöt. Ez az a pillanat, ami csak egyszer jön el az életben. A menyasszony hónapokig erre a fellépésre készül. Fáradságos munkával kiválasztja a megfelelő ruhát, és a hozzá illő kiegészítőket. Próbákra jár, különböző sminkeket és frizurákat készíttet, mindent azért, hogy a pillanat tökéletes lehessen. Mutassa meg kedvesének, hogy sikerült, hadd lássa, hogy csodálatosan szépnek és varázslatosnak találja. Mutassa meg neki, hogy mennyire büszke arra, hogy feleségül veheti!
A boldogító igen
Nézzen mélyen a felesége szemébe, fogja meg a kezét és húzza közel magához. Ez megerősíti az összetartozást és intenzívebbé teszi a pillanatot. Mondja ki tisztán és érthetően az igent. Ez az a szó, ami számít, hiszen kimondásával a polgári esküvőn azonnal házastársakká válnak a szerelmesek.
A szertartás után A szertartás után az újdonsült férj mindig a felesége közelében tartózkodik. A hagyomány szerint a nő bal oldalán hagyja el a templomot, majd a templom előtt együtt fogadják a gratulációkat. Ugyanez érvényes a polgári esküvőre is. A férj kötelessége maga mellé hívni saját szülei mellett az anyósát és apósát is, hiszen nekik is illik fogadni a boldog esemény utáni jókívánságokat.
A ceremónia után Az ünnepség után végre együtt lehet az ifjú pár. Szabadon választott, hogy ezt az időt hogyan töltik el. Az a szokás, hogy a menyasszonyt ölben kell bevinni a közös otthon ajtaján. Ez a hagyomány szerint megakadályozza a menyasszonyt kísértő gonosz szellemeket abban, hogy vele együtt bejuthassanak a házba. Bár ma már senki nem hisz benne, mégis szép szokás: szimbolikusan azt jelenti, hogy a férfi a feleségét a tenyerén hordozza, gondoskodik róla és mindent megtesz a boldogságáért. Így is van rendjén!
Az ünnepi vacsora előtt A főétkezés előtt a vőlegénynek illik beszédet mondani! Álljon fel, villával ütögesse meg egy pohár oldalát és kérjen szót. A szépen terített, ünnepi asztaloknál tökéletes az időzítés ahhoz, hogy pár szót szóljanak a vendégekhez. Mindenki jelen van, az előétel lecsillapította az éhségérzetet, és feszült figyelemmel várja az újdonsült férj szavait. A beszédben illik megköszönni a jelenlévők részvételét és persze a nászajándékokat is. Aki szeretné, az megoszthat kedvesével is néhány szívhezszóló gondolatot. A beszédet azért ne nyújtsa a végtelenségig, hiszen még a vőlegény sem tudja korlátlan ideig lekötni a vendégek figyelmét. Ezen kívül nagyon valószínű, hogy az após, vagy a tanú, esetleg egy jó barát szintén szeretne egy rövid beszéd erejéig szót kérni. Ha nem étkeznek terített asztaloknál, akkor a vőlegény beszédének legideálisabb időpontja a büféasztal megnyitása előtt lehet. Ekkor a legkönnyebb mindenkit egy helyre terelni, elegánsan közvetíteni az előre eltervezett gondolatokat, és egyben megnyitni az éhes vendégek számára a büfét.
A legénybúcsún A legénybúcsú az önfeledt öröm és laza ünneplés estéje, ennek ellenére nem illik padlóra kerülni a végére. Egy könnyed sztriptíz báros szórakozás ellen bizonyára senkinek nincs kifogása, sőt egy ledér hölgy által a vőlegénynek lejtett szólótánc is belefér. Nézni és bulizni nem bűn. Soha ne essenek azonban annyira túlzásba, hogy a kedvesüknek kelljen önöket egy sarokról összeszednie, mert nem tudnak egyedül hazamenni.
A vacsora után A vacsora után jöhet a menyasszonytánc. Az ifjú pár természetesen felkészülten várja az eseményt. A nyitókeringőn a táncparkett egyedül az övék. Ez az esküvő elmaradhatatlan része és fénypontja, ilyenkor minden szempár az újdonsült házaspárra szegeződik. Azoknak a férfiaknak, akik nem tartják magukat a táncparkett ördögének, mindenképpen javasolt a nagy nap előtti tánckurzus elvégzése. Ezekből létezik egy hónapig tartó, de hétvégi gyorstalpaló kurzus is. Az önök döntésén és időbeosztásán múlik, melyiket választják.
Pihentető szünet Tartsanak egy kis szünetet, amikor kedvesükkel együtt kívülről szemlélik az ünnepi forgatagot. Figyeljék meg a vendégeket, a helyszínt, a hangulatot. Jót tesz egy lélegzetvételnyi szünet a buliban, még akkor is, ha csak pár percig tart, hiszen ez alatt a rövid idő alatt tudatosodik,hogy ez közös életük egyik legfontosabb napja.
A fotósnál Készüljön fel az eseményre, mert gyakorlatlanok számára a kamera előtti pózolás igazi kihívás lehet. Az első pillanatokban valószínűleg kellemetlen érzés uralkodik majd el önön, ennek ellenére nem szabad feladni. Időbe telik megszokni a dolgot. Ezek a pillanatok talán a legfontosabbak. Minél hosszabb ideig flörtölnek a kamerával, annál jobb lesz a végeredmény. A jó fotós lépésről lépésre vezeti be ebbe a szokatlan szituációba, így észre sem veszik, hogy már a fotózás kellős közepén tartanak. Lazuljanak el, és élvezzék!
Az ünnep alatt Az ünnep alatt szükség van valakire, aki mindenre odafigyel. A vőlegény feladata találni egy olyan segítőt, aki ezt a feladatot ellátja. A legkézenfekvőbb megkérni egy olyan közeli barátot, akinek tehetsége van a szervezéshez, és elég megbízható ahhoz, hogy egy ilyen horderejű feladatot ellásson. Minden fontos telefonszám nála van, tisztában van az ünnep lebonyolításának menetével, válaszol a vendégek kérdéseire, és koordinálja a kiszolgáló személyzetet. Így a menyasszony és a vőlegény nyugodtan és gondtalanul élvezheti ezt a fontos napot.
Az esküvő napján Az esküvő napján a vőlegény igazi úriember. Különösen a menyasszonnyal szemben. Kinyitja neki az ajtót, segít az uszályt kordában tartani, kihúzza kedvese számra a széket, zsebkendőt ad neki, ha szüksége van rá, bókol, és ami a legfontosabb, egész nap mellette áll. Igen, még akkor is, ha éppen eltörik a mécses, vagy a feszültségtől hisztizni támad kedve  merthogy erre is fel kell készülni!
A cikk megjelent a Magyar Esküvő 2011/1-s számban.
A honlapon található cikkek és azokhoz kapcsolódó fotók szerzői jogvédelem alatt állnak, azok másolása, átírása, módosítása, leközlése - akár teljes terjedelmében, akár részletben - kizárólag a kiadó írásos engedélye alapján lehetséges!
Utoljára frissítve:2015. március 15., vasárnap 14:21
(3 szavazat)
Tovább a kategóriában: « 11 tipp az esküvői helyszín kiválasztáshoz
Esküvői frizura, smink (0)
Nászút (0)
Olvasóink írták (4)
Kikapcsolódás (0)
Kódolt siker (3)
Esküvői divat (2)
Anyag, kellék, ruhakészítő Cipő Dekoráció, tűzijáték Esküvői fotózás Esküvői helyszín Fotóalbum Fénykép Férfiruhaszaküzlet Meghívó Menyasszonyi ruhaszalon Nászajándék Ruha Sátorbérlés, székszoknya, eszközkölcsönzés VEGAS Showband Zene Étterem
Minden jog fenntartva! © Terra Média Kft., Budapest 1997-2013
Designed by: Joomla Responsive Template by ThemeXpert



URL: http://eskuvoiautoberles.hu/adatvedelem


Veterán limuzinok Modern limuzinok Sportautók Egyéb járművek
Bérelhető autók
Tel.: +36 (30) 440-2024
Főoldal | Hírlevél | Küldje tovább ismerősének | Nyomtatás | Oldaltérkép | Referenciák
Adatvédelem - A Mistral internetes oldalainak látogatásával Ön elfogadja az alábbi feltételeket
A Mistral Bt internetes oldalai teljes egészében szerzői jogvédelem alá esik. Minden jogot fenntartunk.
Tilos a Mistral Bt. előzetes írásbeli engedélye nélkül a tartalom egészét vagy részeit bármilyen formában reprodukálni, átruházni, terjeszteni vagy tárolni, azokból bármely részt kivágni (szöveg, grafika, fotó, audio- vagy videoanyag, adatszerkezet, struktúra, eljárás, program stb.), a megcsonkított részt a nyilvánossághoz bármely módon újraközvetíteni.
Amennyiben szeretné felhasználni valamely anyagot, vagy annak részletét, kérjük az alábbi címen keressen meg  bennünket: pilat.gabor@hatekonysagakademia.hu
Az oldal tartalmának egyes részeit kizárólag saját felhasználás céljából merevlemezére mentheti vagy kinyomtathatja, de ebben az esetben sem jogosult az oldal így többszörözött részének további felhasználására, terjesztésére, adatbázisban történő tárolására, letölthetővé tételére, kereskedelmi forgalomba hozatalára. Más online tartalomban előzetes kérés nélkül a Mistral Bt. oldalaira hivatkozás (linkelés)  elhelyezhető. A linkelés ebben az esetben sem ütközhet a fenti tilalomba, illetve oldalunkhoz nem méltó körülmények esetén bármikor kérhetjük annak megszüntetését.
Szellemi alkotás
Felek rögzítik, hogy a jelen ajánlatban meghatározott sajátos termékek, megoldások Szállító szellemi alkotásai, Szállító kizárólagos tulajdonában állnak, függetlenül attól, hogy külön jogszabályban meghatározott - szerzői, iparjogvédelmi, stb. - védelem alatt állnak-e. Megrendelő nem jogosult ezek részben vagy teljes felhasználására, másolására, terjesztésére, értékesítésére.
A Mistral Bt. mindent megtesz azért, hogy az oldalakon megjelenő információk naprakészek, pontosak és teljesek legyenek, de felelősséget nem vállalunk az oldalainkon szereplő információk felhasználásából eredő következményekért. A Mistral Bt. nem garantálja, hogy az internetes oldalakhoz való hozzáférés folyamatos, vagy hibamentes lesz. Internetes oldalainkon megjelenő árajánlatok a készletek erejéig vagy visszavonásig érvényesek. Az árváltozás jogát fenntartjuk.
Külső kapcsolatok (linkek)
A Mistral Bt. nem vállal felelősséget olyan, harmadik fél által létrehozott vagy publikált anyagokért, melyekhez a Mistral Bt. internetes oldalai kapcsolódnak.
A Mistral Bt. részére azzal, hogy anyagot bocsát rendelkezésünkre (bármely szerverünkre küldött e-mail vagy az internetes oldalak  útján), vállalja, hogy az alkalmas a nyilvánosságra hozatalra, és elfogadja, hogy a Mistral Bt. azt - minden felelősség nélkül -  nyilvánosságra hozhatja, tartalmukat (részben vagy egészben) felhasználhatja. Vállalja, hogy a rendelkezésre bocsátott anyaggal  kapcsolatban nem kezdeményez ellenünk jogi eljárást, továbbá kártalanítja a Mistral Bt.-t harmadik fél igényérvényesítése esetén.
A Mistral Bt. honlapjának egyes részeihez való hozzáférés regisztrációhoz kötött, amelyhez meghatározott személyes adatok (név, e- mail cím, stb.) szolgáltatása szükséges. A Mistral Bt. mint adatkezelő, a személyes adatok védelméről, és a közérdekű adatok  nyilvánosságáról szóló 1992. évi LIII. törvény előírásait maradéktalanul betartva, kizárólag az Ön által megadott körben, és szükséges cél érdekében kezeli és tartja nyilván a részére átadott adatokat. A regisztráció során a társaság tudomására jutott személyes adatokat semmilyen körülmények között nem tesszük - az Ön kifejezett jóváhagyó hozzájárulása nélkül - más számára hozzáférhetővé, kivéve a jogszabályi kötelezés illetve a hatósági eljárás eseteit.
Esküvői autó bérlés soffőrrel Eskűvői sztár vendég meghívás Eskűvői virág dekoráció Esküvői ruha vásárlás, bérlés Esküvői fotózás, videózás Luxus autó bérlés soffőrrel
ARANYLEVÉL
Mi okozhatná a legnagyobb gondot az esküvőjén? Azért, hogy ne csak a bérelt esküvői autóval ne legyen gond, de egyetlen hiba se fordulhasson elő, iratkozzon fel aranylevelünkre és mi azonnal a rendelkezésére bocsájtunk egy esküvőszervező checklistát, ami végigvezeti az esküvő előkészületein. Mindezt teljesen ingyen. Iratkozzon fel most, még időben van!
Kizárólag az aranylevél feliratkozóknak, 2013. május 31-ig, az esküvői autóbérlés.hu zászlóshajóját, a Rolls Royce Silver Shadow-t 10% kedvezménnyel biztosítjuk az esküvőjükre!
Az Ön neve, amin szólíthatjuk
Az Ön e-mail címe: Adatait bizalmasan kezeljük!
Kedvezményes esküvői csomag ajánlatunk
© Mistral 2015
PROFITAKTIV WEB



URL: http://eskuvoiautoberles.hu/eskuvoi_autoberles_soforrel


Archiv >> Esküvői autóbérlés sofőrrel - a nagy Ő, a nagy Nap és egy csodálatos autó...
Esküvői autóbérlés sofőrrel - a nagy Ő, a nagy nap és egy csodálatos autó...
Kizárólag az aranylevél feliratkozóknak! Esküvői autóbérlését kedvezményesen megoldjuk! 2013. május 31-ig az esküvői autóbérlés.hu zászlóshajóját, a Rolls Royce Silver Shadow-t 10% kedvezménnyel biztosítjuk az esküvőjükre!
Nem könnyű feladat kiválasztani a tökéletes esküvői autót. Illeszkedjen a pár habitusához, a menyasszony ruhájához és még nagyon sok dologhoz. És talán még az is kevés ha megtaláltuk. Ilyenkor még egy sor kérdés merülhet fel: Tökéletesen tudja- e majd a dolgát a sofőr? Egyáltalán, hogy lesz felöltözve? És mi van akkor, ha a szertartás előtti órában romlik el a bérelt autó?
Az esküvői autók megtekintéséhez kattintson a képre:
Teljes körű csereautó garancia
A bérelt autók meghibásodásának nagyon kicsi a valószínűsége, hiszen kitűnő műszaki állapotban vannak és az OTgarage oldtimer szerviz folyamatos "megfigyelés" alatt tartja őket., de jogos lehet a kérdés. Mi van akkor, ha mégis?
Kizárólag az aranylevél feliratkozóknak! uEsküvői autóbérlését kedvezményesen megoldjuk! 2012. május 31-ig az esküvői autóbérlés.hu zászlóshajóját, a Rolls Royce Silver Shadow-t 10% kedvezménnyel biztosítjuk az esküvőjükre!
Az esküvői autók megtekintéséhez kattintson ide



URL: http://eskuvoiautoberles.hu/eskuvoi_fotozas_videozas


Archiv >> Autók fotózáshoz filmfelvételhez
Autók fotózáshoz, filmfelvételhez. Azért, hogy különleges legyen a látvány.
Különleges autóra van szüksége?......akár katalógus fotózáshoz, reklámfilm forgatáshoz vagy céges rendezvényhez keres, hívjon minket!
James Bond autót szeretne?......van az autóink között Aston Martin AMV8 a 'The Living Dayligts"-ból vagy Lotus Esprit a "Kém, aki szeretett engem" című filmből.
Sportautót vagy kifejezetten versenyautót szeretne?...ez sem okoz gondot!
Kínálatunk megtekintéséhez megtekintéséhez kattintson a képre:
Mi nem csupán egy autót szeretnénk bérbe adni Önöknek a kínálatunkból, hanem mindazt a biztonságot, ami tökéletes megnyugvást okoz egy ilyen alkalomkor. Egyszóval, az autóval megszerezhető legszebb élményt.
Az oldalon szereplő autók az OTgarage tulajdonát képezik, teljes felelősséget vállalunk értük. Az OTgarage a szervizháttér mellett saját szállító eszközzel rendelkezik.
Teljes körű csereautó garancia A bérelt autók meghibásodásának nagyon kicsi a valószínűsége, hiszen kitűnő műszaki állapotban vannak és az OTgarage oldtimer szerviz folyamatos "megfigyelés" alatt tartja őket., de jogos lehet a kérdés.



URL: http://eskuvoiautoberles.hu/jaguar_xj6_l


Eskövői autóbérlés >> Jaguar XJ6 L a stílusos limuzin
A legstílusosabb limuzin.
Az 1973-1979 között gyártott seria 2-es Jaguar XJ/6- os amerikai piacra exportált képviselője.
A valódi fa és bőr kombinációja a klasszikus brit limuzin formában. A több, mint 200 lóerős motor és a vaj puhán dolgozó 4 sebességes automata váltó sportosan, de egyben nagyon finoman mozgatja a hatalmas karosszériát. A hosszított tengelytáv elképesztően nagy hátsó lábteret eredményez, amellett hogy az autó sziluettje is fokozottan sportos. A kettős keresztlengőkaros első futómű és a teljesen független hátsó futómű kényelmes tempó mellet simán suhan, de a forszírozott sebesség mellet képes alkalmazkodni a megváltozott elvárásokhoz.
Jaguar XJ6 L megrendelése -
Az autók meghibásodásának nagyon kicsi a valószínűsége, hiszen kitűnő műszaki állapotban vannak, az OTgarage folyamatos "megfigyelés" alatt tartja őket., de jogos lehet a kérdés.
Mi van akkor ha mégis?



URL: http://eskuvoiautoberles.hu/jaguar_xj8


Eskövői autóbérlés >> Jaguar XJ8 hosszított
Jaguar XJ8
A modern limuzinok klasszikusa.
Ha nem áll Önhöz közel a veteránautók  hangulata, de mégis egy elegánsan feltűnő autóval szeretne érkezni élete nagy pillanatára, akkor ez az Ön autója. A hosszított tengelytáv garancia arra, hogy a legkényelmetlenebb menyasszonyi ruhában sem lesz gondja beülni az autóba. A klasszikus "jaguar" zöld külső, az elegáns bézs bőrbelső kombinálva krómmal és a csodálatos faburkolatokkal tökéletes esküvőiautóvá teszik a Jaguar XJ8-t.
Jaguar XJ8 L megrendelése -
Mindezt az arisztokratikus eleganciát kínáljuk Önöknek ha kibérlik ezt a klasszikus british racing green csodát az esküvőjükre.
Profi sofőrökkel dolgozunk akik standard módon, mindíg az alkalomnak megfelelő öltözékben, makulátlanul tiszta autóval, pontosan érkeznek a kívánt helyszínre.
Az autók meghibásodásának nagyon kicsi a valószínűsége, hiszen kítűnő műszaki állapotban vannak és magyarország legkitűnőbb old timer specialistája folyamatos "megfigyelés" alatt tartja őket., de jogos lehet a kérdés.
Mit kell tenni, hogy biztonságosan rendelhesse meg álmai eskűvői autóját?
Az alábbi megrendelés gombra kattintva egy olyan oldalra jut melybren egyszerűen egy űrlap segítségével biztonságosan pár perc alatt megrendelheti a kiválasztott autót. Megrendelését az autókölcsönzésről mi elektronikusan és személyesen is visszaigazoljuk az Önöknek.



URL: http://eskuvoiautoberles.hu/luxus_auto_berles_soforrel


Archiv >> Luxus autó bérlése sofőrrel
Luxus autó bérlése sofőrrel
A bemutatott autók esküvőre bérelhetők, más különleges alkalmakra is szívesen Önért illetve Önökért megyünk, elhozzuk vagy visszük. Lehet az akár opera - esetleg előtte egy finom vacsora egy hangulatos étteremben - vagy akár  egy virágcsokor elegáns célba juttatása.
A Rolls Royce Silver Shadow 1965-ben jelent meg, amelyből az első széria 1976-ig futott. A gyár eleve úgy fejlesztette ki a típust, hogy az hosszabb időre megállja a helyét az autógyártás csúcsán.
Egy Rolls mindig fenséges jelenség, tömege, eleganciája semmi mással nem összetéveszthető. Szemből a hűtőrács és a szárnyas embléma, a Spirit-of-Ecstasy elmaradhatatlan része a Rolls-Royce-nak. A viharral dacoló fémasszonyság 1911 óta díszíti a Rollsok orrát. Egy Charles Sykes nevű művész tervezte, modellje - úgy tudjuk - Eleanor Velasco Thornton volt, egy angol előkelőség magántitkáraként dolgozó hölgy. Az emblémák is kézzel készültek, ahogy az egész autó.
Kizárólag az aranylevél feliratkozóknak! Esküvői autóbérlését kedvezményesen megoldjuk! 2013. május 31-ig az esküvői autóbérlés.hu zászlóshajóját, a Rolls Royce Silver Shadow-t 10% kedvezménnyel biztosítjuk az alkalomra!
Műszakilag a Silver Shadow (ezüst árnyék) korszakos váltást hozott az RR történelmében. Ez volt az első szériagyártású autójuk, amely önhordó felépítésű, nem pedig alvázas. Kezdettől fogva egy hosszabb időre szóló típus kifejlesztése volt a cél. A Rolls Royce Silver Shadow I. kifejlesztése 10 évvel a bemutató előtt, 1955-ben kezdődött. 1958-tól már futottak a prototípusok. Az alváz elhagyása mellett a négy tárcsafék bevezetése miatt is jelentős ez a sorozat. A Silver Shadow aszfaltba állóan lassul. Az első modellben 6,2 literes volt a V8-as motor, amelynek hengerűrtartalma 1977-től 6,7 literre nőtt. A maximális teljesítményről a gyár nagyon sokáig nem közölt adatot, csak annyit mondott, hogy pont elegendő.
De mennyi is ez a pont elegendő?  Becslések szerint 160 és 200 lóerő között lehetett ez a teljesítmény.  Az orrdíszt 1914-ig ezüstözték, azóta jobbára rozsdamentes acélből készül, de - természetesen - rendelhető volt ezüstből, aranyból leöntve is.
Az autó 5,17 méter hosszú, a tengelytáv három méter három centi - hely hát van bőven. Bőr, fa, króm, puhaság, de semmi csiricsáré kirakodóvásár. A faberakások, a könyöklők, kapaszkodók, a kényelmi berendezések kapcsolói nem tolakszanak az ember arcába, csak egyszerűen ott annnak, ha szükség van rájuk, majd megtaláljuk őket. És ilyen finoman is megy. Puhán, csendben tünteti el az úthibákat, a zajt, észrevétlenül átsiklik a forgalmon is, hiszen mindenki tisztelettel utat enged neki. Született arisztokrata.
Rolls Royce Silver Shadow megrendelése -
Mindezt az eleganciát, kifinomultságot és élményt kaphatja meg ha kibérli ezt a luxus autót.
Daimler Super V8
Ha az erő és magabiztosság érzését szeretné érezni vagy éreztetni, ez a luxus limuzin biztosan hozzásegíti ehhez. A motorháztető alatt egy 370 lóerős,kompresszoros  V8-as motor dolgozik, miközben az egyedi kialakítású, bézs bőrbe öltöztetett utastérben a lehető legnagyobb kényelemben utazhat.
Daimler Super V8 megrendelése -
A diplomatikus elegancia élményét kínálja Önnek ez a lakk fekete luxus limuzin.



URL: http://eskuvoiautoberles.hu/rendeles


Oldalainkon az alábbi szolgáltatások közül tud választani: esküvői autó, esküvői sztárvendég, esküvői virág dekoráció, esküvői fotó- videó.
Az aktuális menüpontra kattintva kiválaszthatja, hogy milyen szolgáltatásra van szüksége. A megfelelő szolgáltatás kiválasztása után minden oldalon lehetősége nyílik az adott szolgáltatás megrendelésére.
Ha Ön nem gyakorlott felhasználó, akkor bárhol is jár az oldalainkon ide vissza térve is itt megrendelheti bármelyik szolgáltatásunkat.
Ha mégis elakadna a rendelési folyamatban, akkor keressen meg bennünket telefonon vagy az alábbi űrlap segítségével írjon nekünk e-mail üzenetet.



URL: http://eskuvoiautoberles.hu/rolls_royce


Eskövői autóbérlés >> Rolls Royce a pávakék csoda
1931-ben a Rolls-Royce átvette a csődbe jutott Bentley-t, majd a két gyár termékei annyira hasonlatossá váltak egymáshoz, hogy az ötvenes évek legelejétől lényegében csak az embléma és a hűtőmaszk kialakítása tért el. Ennek a Silver Shadow luxusautónak a Bentley párja a T-sorozat volt.
Műszakilag a Silver Shadow (ezüst árnyék) korszakos váltást hozott az RR történelmében. Ez volt az első szériagyártású autójuk, amely önhordó felépítésű, nem pedig alvázas. Kezdettől fogva egy hosszabb időre szóló típus kifejlesztése volt a cél. A Rolls Royce Silver Shadow I. kifejlesztése 10 évvel a bemutató előtt, 1955-ben kezdődött. 1958-tól már futottak a prototípusok. Az alváz elhagyása mellett a négy tárcsafék bevezetése miatt is jelentős ez a sorozat. A Silver Shadow aszfaltba állóan lassul. Az első modellben 6,2 literes volt a V8-as motor, amelynek hengerűrtartalma 1976-tól 6,7 literre nőtt. A maximális teljesítményről a gyár nagyon sokáig nem közölt adatot, csak annyit mondott, hogy pont elegendő.
De mennyi is ez a pont elegendő?  Becslések szerint 200 és 220 lóerő között lehetett ez a teljesítmény.  Az orrdíszt 1914-ig ezüstözték, azóta jobbára rozsdamentes acélből készül, de - természetesen - rendelhető volt ezüstből, aranyból leöntve is.
Kizárólag az aranylevél feliratkozóknak, 2013. május 31-ig,zászlóshajónkat, a Rolls Royce Silver Shadow-t 10% kedvezménnyel biztosítjuk az esküvőre!
Az emberek, mikor észreveszik – mert észreveszik, az nem kétséges –, jellemzően kétféleképpen reagálnak. Az őszintébbje mosolyog elismerően, mint mikor először látta az Eiffel tornyot élőben, és rádöbbent, hogy tényleg nagy. Az önérzetesebbek azonban gyorsan elkapják a fejüket, és azonnal lefoglalják magukat valami nagyon fontossal, elkezdenek körmöt piszkálni, megnézik az órájukat, vagy elolvassák a mellettük álló óriásplakát buta szlogenjét 476-odszorra, ezzel is jelezvén, ők bizony nem vágják hanyatt magukat attól, hogy valakinek sok pénze van.
Rolls Royce megrendelése -
Mindezt az eleganciát, kifinomultságot és élményt kaphatja meg ha kibérli ezt az autót esküvőjére. Egyáltalán nem mellékes szempont, hogy az Esküvői Autó Bérlés.hu-tól kaphajtja meg a legbiztonságosabban  Magyarországon.
Az autók meghibásodásának nagyon kicsi a valószínűsége, hiszen kitűnő műszaki állapotban vannak és az OTgarage oldtimer szerviz folyamatos "megfigyelés" alatt tartja őket, de jogos lehet a kérdés. Mi van akkor ha mégis?
Az alábbi megrendelés gombra kattintva egy olyan oldalra jut melyen egyszerűen, egy űrlap segítségével biztonságosan pár perc alatt megrendelheti a kiválasztott autót. Megrendelését az autó kölcsönzésről mi elektronikusan és személyesen is visszaigazoljuk az Önöknek.



URL: http://eskuvoiautoberles.hu/silver_spur


Eskövői autóbérlés >> Rolls Royce Silver Spur a modern elegancia
Modern elegancia
A Silver Shadow-t követően 1980-tól gyártja a Rolls Royce a Silver Spirit sorozatot. A 12 centiméterrel megnövelt hosszúságú modellt Silver Spur-nak nevezi a gyár és ezek közül az egyik utoljára gyártott, a bérelhető Rolls Royce Silver Spur III. A neve is megfelel eleganciájának, igazi nemesi autó.
Súlyos faburkolatok, puha báránybőr szőnyegek. Króm és bőr mindenhol. Az utastérben a tökéletes csend párosul a főúri kényelemmel. A 6750 cm-es motor minden helyzetben elegendő teljesítményt ad a nehéz karosszéria mozgatásához. Biztonságos, tekintélyes és elegáns.
A bérelhető Rolls Royce, a modern technikát ötvözi a klasszikus megjelenéssel. Kiválóan alkalmas rendezvényekre vagy akár vidéki utakra, transzferekre.
Rolls Royce Silver Spur megrendelése -
A klasszikus forma határtalan szabadságát kaphatják meg, ha ezt az autót bérlik ki az esküvőjükre.



URL: http://eskuvoiautoberles.hu/rolls_royce_silver_shadow_eskuvoiauto


Eskövői autóbérlés >> Rolls Royce Silver Shadow az autóval megszerezhető legszebb élmény
Kizárólag az aranylevél feliratkozóknak, 2013 május 31-ig,zászlóshajónkat, a Rolls Royce Silver Shadow-t 10% kedvezménnyel biztosítjuk az esküvőre!
De mennyi is ez a pont elegendő?  Becslések szerint 200 és 220 lóerő között lehetett ez a teljesítmény.  Az orrdíszt 1914-ig ezüstözték, azóta jobbára rozsdamentes acélból készül, de - természetesen - rendelhető volt ezüstből, aranyból leöntve is.
Az autó 5,17 méter hosszú, a tengelytáv három méter három centi - hely hát van bőven. Bőr, fa, króm, puhaság, de semmi csiricsáré kirakodóvásár. A faberakások, a könyöklők, kapaszkodók, a kényelmi berendezések kapcsolói nem tolakszanak az ember arcába, csak egyszerűen ott annak, ha szükség van rájuk, majd megtaláljuk őket. És ilyen finoman is megy. Puhán, csendben tünteti el az úthibákat, a zajt, észrevétlenül átsiklik a forgalmon is, hiszen mindenki tisztelettel utat enged neki. Született arisztokrata.
Mindezt az eleganciát, kifinomultságot és élményt kaphatja meg ha kibérli ezt az autót esküvőjére. Egyáltalán nem mellékes szempont, hogy az Esküvői Autó Bérlés.hu-tól kaphajtja meg a legbiztonságosabban magyarországon.



URL: http://eskuvoidj4you.hu


To see this page as it is meant to appear, we ask that you please enable your Javascript!
Esküvőre zene
Esküvői Dj Videó
Szolgáltatások Blog
Copyright © Minden jog fenntartva! Court-T Production
Esküvői Dj és Ceremóniamester, Esküvőre Dj
Köszöntelek az oldalon!
Az alábbiakban betekintést nyerhetsz az esküvő dj szerepkörébe, feladataiba, melyek segítenek megismerni stílusát. Különböző referencia videókon, mixeken keresztül segítem döntésed a megfelelő szolgáltató kiválasztásában.
Két ember közös életét a házasság intézménye napjainkban éppoly fontosnak tartja, mint Nagyanyáink, és az ő felmenőik idejében. Talán kicsit másképp, hisz már nem kell időben „elkelni” a lányoknak. A legfontosabb szinte mindenki számára, hogy kiegyensúlyozott, boldog házasélet kövesse az egybekelést. A hétköznapok rohanásában igazán különleges ünnep, amikor a párok elhatározzák, hogy kapcsolatukat az esküvő által hivatalossá teszik. Családjukkal, barátaikkal megosztva örömüket, megfelelő előkészítést követően hajnalig, vagy akár azon is túl táncolnak, a gondosan megválasztott zeneszolgáltató segítségével. Nem könnyű feladat, főként szakember nélkül, mindent teljesen tökéletessé alakítani egyetlen napra. Napjainkban a jegyesek sok esetben már esküvőre dj -t választanak. Ahogyan gondosan megválasztjuk a helyszínt, a ruhákat, kiegészítőket, színeket, ételeket, s mindent amire csak szükségünk lehet, érdemes a lemezlovas kiválasztására is kellő figyelmet fordítani. Ahogy nincs két egyforma ember, úgy egyforma esküvők sincsenek. Feladataimon túl, ha kérik szívesen elmondom az elmúlt évek tapasztalatait, ezzel is segítve a döntéshozatalt.
Felejthetetlen élmények, tapasztalt esküvő Dj közreműködésével.
Amikor megszületik a döntés örömmel tapasztalhatják, a szolgáltatói piacon ugrásszerűen megnőtt a dj -k száma. A partyk hangulatát viszont nagyban befolyásolja a lemezlovas felkészültsége, zenei lexikális tudása is.
Kedvenc dalaid eredeti hangzásban!
Bár egyre többen kezdenek kedvezőbbnek tűnő ajánlatokkal kecsegtetni párokat, meglepetéseket megelőzendő, a számtalan szempont mellett ha fontos a minőség, lemezlovas választásakor az érdemleges referenciákat is számításba kell venni. Sajnos előfordul, hogy házaspárok azon ’’viccelődnek’’,  miként okozott válogatott bosszúságot a túl sokat beszélő, kevésbé felkészült, vagy egyszerűen ’csak’ nem épp vendég-centrikus esküvői dj. Sokaknak fontos, a választék ne legyen keretek közé szorítva. Amikor lemezlovast választ, szakember esetén bármilyen zenei kívánság megvalósítható.
Esküvőre dj profi kivitelezéssel, egyénre szabott árakkal!
A személyes találkozás alkalmával, a pár igényeitől függően megbeszéljük mindazokat a kérdéseket, kívánságokat is, melyek tudatában teljes biztonsággal rábízhatják a lemezlovasra az est sikerét. Általában ekkor beszéljük meg azt is, mi minden tartozik a szolgáltató feladatkörébe. Igény esetén ceremóniamesteri feladatokat is ellát egy tapasztalt esküvő dj.
A tökéletes zenei hangzásért!
Rendeljen minőségi szolgáltatást , hogy a “Nagy Nap” évek múlva is csak a felhőtlen szórakozás, és az ünnep emlékeit idézze. Tapasztalt lemezlovasként álmaik megvalósításának maximális teljesítése a célom!
Az esküvő dj ajánlata ebben az évben is:
- megfizethető árak
- számtalan már sikerrel zárult party, tapasztalt lemezlovas közreműködésével
- naprakészség több zenei stílusban(funky, r’n’b, latin, pop, rock, jazz, rock&roll, magyar, retro, dancefloor…stb.)
- igény esetén teljes hang és fénytechnika helyszínre telepítése, és elbontása
- kapcsolattartás a vendégekkel, konferálás, műsorvezetés
- ceremónia dalainak, és a vacsora zenei listájának megtervezése, kivitelezése
- party közben felmerülő kérések teljesítése a megfelelően összeállított blokkokban
- az esküvő programjaihoz való alkalmazkodás, játékok levezetése, menyasszonytánc, tortavágás stb.
Esküvőre Dj, egyedi megoldásokkal!
A szolgáltatások köre igényektől függően alakulhat.  Conga, Mixer és Karaoke Show is rendelhető.
Lemezlovas közreműködésével felejthetetlen buli, és felhőtlen szórakozás vár nemcsak az ifjú párra, de a násznép apraja-nagyjára is! Az igazán profi szakember változatosan összeállított zenei repertoárja, személyisége, felkészültsége, és természetesen megbízhatósága biztosít arról minden megrendelőt, garantált és felejthetetlen élmény legyen, közös életük első hivatalos napja!
Rendeljen esküvőjére lemezlovast, hogy az igények megvalósítása mellett, felhőtlenül szórakozhasson a násznép!
Amennyiben szimpatikusnak találja az oldalon olvasottakat, és úgy döntenek, hogy engem szeretnének felkérni esküvőjük lebonyolítására, kérjenek árajánlatot.
Esküvői Dj árak kedvezően, testre szabva!
Esküvőre Dj rendelés, árajánlat
Zeneszolgáltatás esküvőre – CourtT Production bemutatja esküvői dj videóját
Kérdése van? Hívjon!;-)
Skype Button plugin



URL: http://eskuvoidjblog.hu


Esküvöi Dj Blog
Esküvő zene, beszámoló, esküvő hírek és tanácsok
Zenekar és lemezlovas együtt
Esküvői szolgáltatók árajánlatai
Álomszép esküvői helyszínek
Esküvőre készülök Facebook csoport
Zsuzsi és Ádám esküvője – 2015 tavaszán egy napsütéses vasárnapon – Fenyőharaszt Kastélyszálló
by admin // április 11, 2015 // No Comments
Még az esküvői főszezonban is viszonylag ritka egy vasárnapi esküvői felkérés, de most úgy hozta a sors hogy márciusban vasárnap esküvőztünk. Zsuzsi és Ádám egy végtelenül kedves és aranyos pár, nagyon szimpatikusak voltak már a személyes találkozón is. Az esküvő helyszíne a Fenyőharaszt Kastélyszálló volt, ami nem ismeretlen számunkra, hiszen rengetegszer voltunk már ott esküvőn. A násznép vegyes összetétele miatt fel volt adva a lecke, végül Zsuzsiék esküvői dj szolgáltatás mellett döntöttek.
Fenyőharaszt Kastélyszálló esküvő
Alapból furcsa egy kicsit az óraátállítás napján esküvőzni, meg van keveredve az ember és picit elveszíti az időérzékét. A polgári szertartás miatt viszont pont kapóra jött az egy órás eltolódás. Eredetileg kintre tervezte a pár, az idő is kegyes volt mert egész nap sütött a nap. Viszont még így is elég hűvös lett délután öt órára és az utolsó pillanatban egy benti helyszín lett berendezve a szertartáshoz.
Zoli vőfély és Magyar Krisztián fotós társaságában
A szolgáltatói csapat szintén ismerősökből állt. 2014-ben volt alkalmunk együtt dolgozni Zoli vőféllyel és Magyar Krisztián fotóssal is. Az esküvőn minden volt amit csak a násznép kívánhat. Nagyon finom vacsora, sütik, csokiszökőkút, tűzijáték, meglepetések. Ezt próbáltuk megspékelni egy felejthetetlen bulival, szerintem sikerült is kihoznunk a maximumot. Nagyon jó, bulizós társaság volt, szinte minden zenére táncoltak. Így nem is volt olyan nehéz dolgunk Köszönjük a felkérést! Zsuzsinak és Ádámnak, illetve a születendő kisbabájuknak nagyon sok boldogságot kívánunk!
This entry was posted in Esküvői beszámoló , Pest megye .
10 dolog amit NE mondj az Esküvői Dj-nek
by admin // február 18, 2015 // No Comments
Összeszedtünk tíz mondatot amire az esküvőn a dj biztosan morcosan fog visszanézni rád:
1. Én is dj vagyok, ettől jobban zenélek. 2. Mikor lesz valami jó pörgős, kit érdekelnek az idősebbek? 3. Leteszem ide a pultra a piámat, figyelj már rá. 4. Hova lehet erre a cuccra rádugni a telefonomat? 5. Adj egy mikrofont! Majd én énekelek, csinálom a hangulatot! 6. Nincs normális zenéd ? 7. Mindegyik gombról tudod hogy mire való? 8. Majd én mondom hogy mi legyen a következő…. 9. Van az a zene….öööö – Igen, mi a címe? – Azt nem tudom csak van a klipben egy piros sportkocsi. 10. Mutasd milyen CD-k vannak!
+1 Megvan neked az hogy táráááááráááráááráá?
This entry was posted in Esküvői játékok , Kategória nélkül .
Mariann és Attila – 2015 szezonnyitó esküvője Budapesten a Diófa Rendezvényházban
by admin // február 9, 2015 // No Comments
Már februárban elkezdődött számunkra a 2015-ös esküvői szezon Mariann és Attila esküvőjével. A helyszín nem volt ismeretlen, hiszen sokszor voltunk már a Diófa rendezvényházban . Nagyon szeretjük az éttermet a tulajdonosok és a személyzet közvetlensége, segítőkészsége miatt. Közel 80 fős násznép volt az esküvőn, ezért az ifjú pár dj szolgáltatás unkat választotta 8 db extra LED falszínező lámpával kiegészítve. Az ezüst dekorációhoz királykék színnel világítottuk meg a főasztal melletti falakat.
A hideg idő ellenére nagyon jó hangulatban telt az esküvő,  a közel 80 fős csapat nagyot bulizott. Kezdetben a régi klasszikusok szóltak, a nyitótánc The Bangles – Eternal Flame című zenéje volt, aztán jöttek a pörgősebb slágerek a rock zenét szerető vendégek igényeit szem előtt tartva. Az este során Bauer Róbert ceremóniamester volt az esküvő koordinátora. Köszönjük a meghívást, nagyon Sok Boldogságot kívánunk az ifjú párnak!
Esküvő a Diófa rendezvényházban Budapesten
This entry was posted in Budapest , Esküvői beszámoló and tagged budapest , esküvő , esküvői dj .
Diavetítés – Életút film – Slideshow az esküvőn
by admin // december 7, 2014 // No Comments
Slideshow, vetítés az esküvőn
Manapság az esküvők túlnyomó részében az ifjú párok készülnek valamilyen projektoros vetítéssel. Ez lehet egy gyermekkori képekből összeállított film, prezentáció vagy éppen az aznapi fotókból készült montázs. Ebben a cikkben az ezzel kapcsolatos észrevételeinket osztjuk meg veletek. Ha vetítést terveztek, többnyire 3 eszköz szükséges hozzá. Egy erős projektor, vászon és valami amin lejátsszátok az előre elkészített filmet. Ha van a videónak hangja, azt ki kell a helyszínen hangosítani. A laptop hangereje nem elég, a násznép ebből semmit nem fog hallani. Ezt egy rutinos zeneszolgáltató meg tudja nektek oldani a kihangosítást. Többnyire van nálunk 20-30 méter ehhez szükséges átjátszó kábel. Hasznos ha a technikai részleteket előre megbeszélitek a szolgáltatókkal hogy ne érjen senkit meglepetés az esküvő napján.
Pár dolog amire érdemes figyelni esküvői vetítésnél:
– Mindig azzal a lejátszóval, laptoppal játsszátok le az esküvőn a filmet amivel otthon már lepróbáltátok. – Érdemes a laptopot is kipróbálni a projektorral. – Legyen nálatok minden összekötő kábel. Láttunk már olyat hogy fél órát várt erre a násznép, roppant kellemetlen. – Kapcsoljátok ki a képernyővédő animációt és az automatikusan kikapcsolódó monitort a laptopon. Nem szerencsés ha menet közben bekapcsol, vagy eltűnik a kép. – Mindig hozzátok el a laptop töltőjét is, mert elég ciki ha vetítés közben közben merül le a laptop. – Bízzatok meg ezzel valakit hogy ti élvezni tudjátok a vetítést – Figyeljetek oda hogy a helyszín tudjon biztosítani projektor asztalt vagy valamilyen kis asztalt a vetítéshez. Az esküvői fotókon nem mutat jól az improvizált sörös rekeszes megoldás. – A videó alatt lévő zenék hangereje legyen közel azonos. Kellemetlen ha ki van hangosítva és bizonyos zene halk a következő pedig túl hangos. Zavaró lehet az idősebb vendégeknek.
Ha bármi kérdésetek lenne, keressetek bennünket bizalommal. Kérjetek egy ajánlatot.
This entry was posted in Kategória nélkül .
Nagybörzsönyben jártunk – Esküvői Dj a Malomkert Panzióban
by admin // október 29, 2014 // No Comments
Nagybörzsöny egy pici zsákfalu a Börzsöny nyugati lankáin. A Börzsöny egyik legkedveltebb turisztikai és kiránduló központjává nőtte ki magát, amihez nem csak az itt található műemlékek, kisvonat, vízimalom stb., hanem az itt élő emberek hagyománytisztelő életmódja és vendégszeretete is hozzájárult. A Malomkert Panzió megnyitásával szeretnénk színesíteni Nagybörzsöny turisztikai kínálatát. Az épület uniós pályázat keretein belül épült a 2010 és 2012. év között. Épületkomplexumunk a falu főterén helyezkedik el, mégis csendes, nyugodt helyen. A panzió 30 szobával, 250 fős konferencia-rendezvény teremmel és egy hangulatos, falusi kisvendéglővel várja az idelátogatókat.
A Malomkert Panzióban nemrég zenéltünk első alkalommal.  Nagyon kellemes a környezet, és korrekt a helyszín. Szolgáltatói szemmel is mindennel elégedettek voltunk. Az ifjú pár  a panzió konferenciatermét választotta az esküvői vacsora helyszínéül. A kényelmes nagy belső terek egyedi hangulatot kölcsönöznek ennek a rendezvényhelyszínnek. Adott volt egy igazi bulis násznép, mi pedig esküvői dj szolgáltatás keretein belül hajnali négy óráig táncoltattuk a csapatot.
Ha esküvőt terveztek itt,
Malomkert Panzió, Nagybörzsöny – Esküvői dj
This entry was posted in Esküvői beszámoló , Pest megye and tagged esküvői dj , nagybörzsöny .
Esküvő a Columbus Hajón Budapesten
by admin // október 20, 2014 // No Comments
A Columbus Hajó a pesti alsó rakparton található, közel az Erzsébet hídhoz. A hajó már nem működőképes, ezért fixen le van horgonyozva és rendezvényhelyszínné alakították az elmúlt évek alatt.  Az egyedülálló panorámával rendelkező helyszín télen-nyáron alkalmas esküvők lebonyolítására akár 160 főig. Az elmúlt több mint 10 év alatt több, mint 350 pár mondta ki a boldogító igent és ünnepelte élete első boldog óráit a Columbus hajón. Lehetőség van körasztalos és táblaasztalos ültetésre, de akár állófogadásra is.
A Columbus hajó központi elhelyezkedése miatt könnyen megközelíthető, így a vidékről érkező vendégek is könnyen megtalálják.
A Columbuson rengeteg rendezvényünk volt már, kisebb-nagyobb esküvők és egyéb bulik. Általában esküvői dj szolgáltatás t választanak ide a párok. A személyes tapasztalataink jók a helyszínnek kapcsolatban, a kiszolgálás korrekt és az ételek is finomak. Negatívum lehet az állandóan hullámzó és mozgó hajótest és a hozzá tartozó stég (terasz), illetve hogy hétvégenként elég nehéz parkolóhelyet találni a hajó előtt. Viszont az egyedülálló panoráma, a Budai vár és a Lánchíd látványa kárpótol mindenkit ha a Columbus hajóra látogat el esküvőre.
Esküvő a Colombus Hajón – Esküvői Dj
This entry was posted in Budapest , Esküvői beszámoló and tagged colombus hajó , columbus hajó , esküvői dj. budapest .
Szent Anna fogadó Berkenye – Hatalmas buli Esküvői Dj-vel Barbi és Attila esküvőjén
by admin // október 3, 2014 // No Comments
A Szent Anna Panzió és Étterem a Börzsöny hegység lábánál, Budapesttől 50 km-re egy háborítatlan, festői szépségű, svábok lakta településen, Berkenyén található. Vendégeit egész évben jó levegő, lenyűgöző táj és barátságos kiszolgálás fogadja. Az itteni lakosok szorgalmát, munkáját dícsérik a falut körülevő biogyümölcs ültetvények, melynek számos gyümölcsét étlapon is megtalálhatják. Emellett magyar és helyi sváb specialitások bő választéka várja az ínyenceket. A hangulatosan, stílusosan tiroli jelleggel berendezett étterem és bár mellett kellemes kis kerthelyiség is tartozik az étteremhez. A panzió jó lehetőséget nyújt családoknak, baráti társaságoknak, cégeknek különféle rendezvények szervezésére.
Az étterem a Retroparty.hu csapatának egyik legkedveltebb helyszíne, mert sok szempontból tökéletes. Kényelmes, nagy termekkel és profi, segítőkész, kedves személyzettel várja az esküvőre készülő párokat már évek óta. A közelmúltban egy hatalmas rendezvényteremmel bővült a Szent Anna Fogadó, ahol akár egy 200 fős násznép is kényelmesen elfér.
Barbi és Attila esküvője az egyik legjobban sikerült buli volt a szezonban. Fiatalos, laza násznép, jó helyszín, korrekt szolgáltatók és egy nagyon kedves pár. Az esküvő zenei aláfestés ét pedig igyekeztünk legjobb tudásunk szerint biztosítani.  Mi kell még egy tökéletes estéhez?
Ezen az esküvőn először dolgoztunk együtt Sándor Tamás esküvői fotós sal és párjával Anikóval, illetve Kerekes Tomi vőfélly el. Nagyon jó kis csapat alakult ki, és gördülékenyen ment minden Barbiék esküvőjén. Köszönjük a lehetőséget, sok boldogságot kívánunk Barbinak és Attilának
Szent Anna Fogadó Berkenye esküvő dj
This entry was posted in Esküvői beszámoló and tagged Berkenye , esküvő , esküvő zene , esküvői dj , Szent anna fogadó .
Esküvő Dj a fóti Kastély Étteremben
by admin // szeptember 30, 2014 // No Comments
Az helyszínről: A fóti Károlyi kastély Budapesttől 8 km-re, egy gyönyörű parkban található. Az egyik legszebb magyar klasszicista kastély, jelenleg Gróf Károlyi László és felesége Erzsébet asszony lakóhelye, látogatható a nagyközönség részére. A gyermekközpontként is működő területen három horgásztó, lovarda, ősfás erdő látható. Az intézmény ideális helyszínt biztosít korabeli filmek forgatásához. Itt található a Kastély Étterem, a helyiek és budapestiek kedvelt találkozó helye. Tradicionális magyar ételek, a grófi család kedvenc fogásai, és nemzetközi alapanyagokból készült finomságok teszik híressé az étterem étlapját. A Károlyi pincészet borai mellett Magyarország számos borvidéke képviselteti magát a borlapon.
A kulináris élvezetek után egy kis sétával elérhető Fót másik nevezetessége a Károlyi István megbízásából Ybl Miklós által tervezett 1845 és 1855 között épült romantikus stílusú katolikus templom. Igen gazdag motívumkincs jellemzi, ami román, arab, mór elemekből ötvöződik. Éttermünk kiválóan alkalmas esküvői vacsorák megrendezésére. Több külön termünknek köszönhetően lehetőség van a kisebb és nagyobb esküvők megrendezésére is, hiszen így kb. 40-150 fő befogadására alkalmas
Esküvői tapasztalatok: Egy eddig ismeretlen helyszínnel kezdtük a 2012-es esküvői szezont. A kastély környezete nagyon szép még márciusban is. Az étterem rész nemrég igényesen fel lett újítva, ideális hely esküvők lebonyolítására. Itt meg kell említenünk hogy különlegesen finom volt minden amit ettünk.
Az idei első esküvőnk igazán családiasra sikerült, hiszen mindössze 38 fő volt a csapat. A kis létszámú esküvők mindig kihívást jelentenek, itt teljesen rendben zajlott minden. Árpi és Krisztina nagyon kedvesek voltak velünk az egész este alatt. Mi pedig törekedtünk a legjobb hangulatra  az alacsony létszám ellenére. Az esküvői dj szolgáltatás unk kereteink belül igazi retro slágerekkel hajnali 3 óráig tartott a buli. A kibővült LED teremvilágításunk itt mutatkozott be és nagy sikerrel vizsgázott.
Köszönjük a meghívást , sok boldogságot kívánunk !
Esküvői dj – Fóti Kastély étterem
This entry was posted in Esküvői beszámoló , Pest megye and tagged esküvői dj , fót .
Remiz étterem Budapest – Esküvői Dj szolgáltatás
Az étteremről: Távol a város zajától, a Budakeszi úton, a villamosok éjszakai pihenőhelye mellett, egy elhanyagolt ifjúsági eszpresszó helyén, ma Budapest egyik legismertebb vendéglője működik. Az átépítéskor eredetileg kávéházat terveztek, de a közfalak bontásakor az élet átalakította a terveket és 1992 augusztusában, stílusosan megnyílt a Remíz kávéház és söröző. A falakat idővel tágítani kellett és ebben a törzsvendégek is részt vállaltak. A Remíz kertje:Kora tavasztól késő őszig árnyékot adó fák alatt mediterrán hangulatú környezet amelyet zenepavilon és csobogó szökőkút színesít. A bejárattól jobbra a gyermekek részére játszótér található. Az étterem alkalmas kisebb és nagyobb rendezvények, zártkörű fogadások, családi ünnepségek, üzleti vacsorák, termékbemutatók, sajtótájékoztatók lebonyolítására.
Esküvői tapasztalatok: Most jártunk először a REMIZ étteremben, nagyon hangulatos és csendes kis hely. Kisebb esküvők lebonyolítására ideális. Egyre gyakoribbak a vasárnapi felkéréseink, most is igy történt, Viszonylag korán kezdtünk, igy az esküvőnek is hamar vége lett. Érdekességképpen szinte minden vendégnek volt pici gyermeke (még a párnak is ), nagyon különleges hangulatban telt ez az esküvő.
Nagy örömünkre barátunk és reklámarcunk Balázs Sándor volt felkérve vőfélynek. Összeszokott csapattal dolgoztunk Blanka és Tamás esküvőjén. A szokásos játékok, és esküvői programok mellet zárásként egy fergeteges tűz zsonglőr show volt amiről csatolok egy videót is.
Esküvői dj – Remiz étterem Budapest
This entry was posted in Budapest , Esküvői beszámoló and tagged budapest , esküvői , remiz étterem .
Nagyvillám étterem Visegrád – Esküvői helyszín egyedülálló panorámával
” A Nagyvillám Vadászcsárda egy álomként született újjá, a Dunakanyar fölé magasodva egyedülálló kilátással a Fellegvárra. Az volt a célunk mind a tervekben, mind a kivitelezésben, hogy megőrizzük a hely intimitását, a táj egységes képét és a természeti szépségeket, így a fákat beépítettük az épületbe, érintetlenül hagyva lombkoronájukat.
Küldetésünk, hogy Vendégeink kiléphessenek az idő adta keretekből, elfeledve a mindennapjaik gondjait-bajait, s zavartalanul élvezhessék a – Visegrád egyedi, történelmi hangulatával megfűszerezett – szívvel és lélekkel készült ételek, finom borok együttes ízét.”
A visegrádi Nagyvillám Étterem az egyik kedvenc esküvői helyszínünk. Az egyedülálló panorámával rendelkező étteremben minden évben többször megfordulunk esküvői dj-ként. Több terem várja az ifjú párokat, illetve a teraszon is lehetőség van egy esküvő megtartására. Az étteremből egészen különleges kilátás nyílik a Dunára és a környező tájra. Tökéletesen látszik a Visegrádi Vár épülete is. Felemelő ilyen környezetben kimondani az boldogító IGENt, illetve az esküvői bulinak is különleges hangulata van. A felső szinten lévő panoráma terem minimál stílusban épült kifejezetten esküvők és rendezvények kiszolgálására. A terem adottságai nagyon jók, többféleképpen berendezhető. A dj pult helyét is kiválaszthatják a párok. Az esküvői dj szolgáltatás egyik előnye hogy kis helyen is elfér a technika, így még jobban tudunk igazodni megrendelőink igényeihez. A terem további előnye, hogy nagyon fel lehet dobni LED hangulatvilágítással, amit szeretnek is az esküvőre készülő párok. A Dj szolgáltatás mellé általában visszük Fényvarázs dekorációs világításunkat is.
A polgári szertartás megtartására is van lehetőség a Nagyvillám Étteremben. Két hatalmas terasz, egyedülálló panorámával lehet a szertartás helyszíne. A ceremónia hangosítás ában természetesen mi is tudunk segíteni.
Rengeteg esküvőn voltunk már itt és minden esetben pozitív tapasztalataink voltak az étteremről. Korrekt és segítőkész a személyzet, mindig nagyon finomak az ételek és a desszertek.
Ezért az évek alatt kialakult egy jó kapcsolat a Retroparty és a Nagyvillám Étterem csapata között, hiszen mi is szívesen ajánlunk olyan helyszínt a pároknak amiben biztosan nem fognak csalódni.
Esküvői dj – Nagyvillám étterem Visegrád
This entry was posted in Esküvői beszámoló , Pest megye and tagged duna , esküvői dj , nagyvillám étterem , visegrád .
Esküvői játékok
TOlna megye



URL: http://eskuvoifelvetel.hu


Kedves IFJÚ PÁR! Üdvözöllek Benneteket honlapunkon!
Fő profilunk esküvői fotó és videófelvételek készítése. Az esküvői videófelvételeket két kamerával készítjük, és digitálisan szerkesztjük meg. Az adathordozó DVD lemez, de külön kérésre VHS kazettára is kiírjuk a felvételt. A DVD lemeznek mozgóképes menüje van, amely minden felvételen más, vagyis mindig a rögzített képanyagra jellemző menüképeket tartalmaz. A menü alatt, kívánság szerinti zene szól, minden megrendelőnk a saját kedvelt zeneszámát hallgathatja. Gravírozható DVD lemezekre dolgozunk, melyekre  az adott esküvőn készített képeket, felvétel időpontját a lemezekre gravírozzuk, valamint a DVD tokok borítójára printeljük.
A fotózást általában a beállított képekkel kezdjük, azért, hogy ezzel ne vegyük el azt a hasznos időt, melyet vendégeikkel tölthetnének. Szolgáltatásunkba beletartozik a legénybúcsúztató, a lánykikérő, a polgári és templomi ceremónia, családdal és barátokkal készült képek, és a lakodalmi nyitótánc is. Igény szerint a lakodalomban is készítünk felvételeket. A pároknak sok választási lehetőséget tudunk biztosítani az egyedi gyártású beragasztós albumtól, a puhalapos fotókönyvön át, a keménylapos fotókönyvig . Egyedi ötleteiket is szívesen fogadjuk.
vállaljuk: Esküvői fotó és videó készítését, eljegyzés, ballagás, szalagavató bál, keresztelő, elsőáldozás, születésnap stb. fotózását, illetve rögzítését DV technikával, Továbbá  együttesek, zenekarok felvételét is.
Loska Kft.
Bonyhád, Perczel Mór u. 30-32.
Ajánlott képernyőfelbontás 1280x1024 képpont
E- mail: loska@eskuvoifelvetel.hu
Expressz Link LinkKatalógu



URL: http://eskuvoi-fotozas-debrecen.hu/content/content/a-kreativ-eskuvoi-fotos.html


"A HÁZASSÁG SZÉPSÉGE AZ, HOGY MEGÉLED AZ ÖRÖMÖT, A BOLDOGSÁGOT ÉS A TELJESSÉGET AZÁLTAL, HOGY MEGOSZTOD AZ ÉLETEDET EGY MÁSIK SZEMÉLLYEL."
A kreatív esküvői fotós | Fotózások menete | Esküvői fotó galéria | Fotózás árak | Esküvői fotós jegyzetei | Kapcsolat
www.eskuvoi-fotozas-debrecen.hu
Vass Attila Esküvői fotós Debrecen
Az esküvő olyan esemény, amire életed végéig kellemesen fogsz visszaemlékezni. Aznap Te vagy a középpontban, ez a Ti ünnepetek! Egy nap, ami különleges. Egy nap, ami fordulópont az életedben. Egy nap, ami után már nem leszel ugyanaz, aki voltál. Megváltozik a neved, megváltozik az életed, és ettől a naptól a párodra már úgy tekintesz, mint a házastársadra, férjedre, vagy feleségedre. Ezt a napot, ami ilyen nagy jelentősséggel bír, minden lehetséges módon meg kell örökíteni. Szokták mondani, hogy egyetlen kép többet ér, mint ezer szó. Igaz a mondás erre a napra is, sokszor egy-egy kép többet velmond az eksüvődről, mint ezer szó.
Fontos tehát, hogy olyan képek készüljenek, ameléyek tartalmasak, melyek mesélnek, képek, emelyeken nem csak rajta vagytok, hanem benne vagytok! A sok unalmas sablon helyett én egy kreatív esküvői sorozatot ajánlok nektek! Sok esküvői fotózás végeredménye hasonló. Nincs annál cikibb, ha mutogatod az esküvői képeidet, majd a barátnőd is megmutatja, majd fagyott mosollyal figyeled, hogy nem sok különbság van köztük, csupán a szereplők lettek kicserélve.
Tegyük változatossá az esküvői fotózásotokat. Debrecenben rengeteg helyszín van, ami kiaknázatlan, ami szokatlan. Ráadásul kérhettek jegyes fotózást is, ami még az esküvő napja előtt zajlik. Ez egy civil páros fotózás, ahol a jegyesség utolsó pillanatait örökítjük meg.
Helyszínek esküvői fotózáshoz Debrecenben
G o o g l e + profilom



URL: http://eskuvoifotozasok.hu


Kedves Látogató! Köszönöm megtisztelő látogatásod weboldalamon! Idestova már egy évtizede szövődött össze életem a fotográfiával. A legjobb minőség, valamint az egyedi és igényes stílus mellett mindig fontosnak tartom a megrendelő elépzeléseit, igényét alklamazni munkáim során. Hétről - hétre egy új kihívás és új helyzetek várnak, célom mégis mindig ugyanaz: két ember életének legszebb napjáról csodálatos emléket készíteni, ami évek múltán is megfelelő áttekintést nyújt, boldog pillanatokat csal a hétköznapokba, mosolyt varázsol az arcokra a "nagy napról" ... Nézz szét a weblapon, tekintsd meg a fotógalériákat, lapozz bele esküvői könyvekbe. Ha munkám felkeltette érdeklődéseteket, kérlek kérj személyre szabott, egyedi ajánlatot, vagy kérlek ajánlj ismerőseidnek, barátaidnak!
Zoliék esküvője Gyömrő
Tünde & István Gyömrő - Tófürdő
Zsuzsi & Márk Budapest - Tóalmás
Kriszti & Zoli Gyömrő
Előfoglalási akció! | 2014-01-16
Szeretené kedvezményesen lefoglalni 2O14-es esküvője fotózását? Amennyiben február 28-ig köti le a dátumot, 1O.
OOO Ft kedvezményt kap, vagy A4 fekvő méretű esküvői fotóalbumot 25% kedvezménnyel! Ne szalassza el a lehetőséget, éljen ezzel a kedvező ajánlattal!
Esküvői fotózás - Nagykáta / video részlet | 2011-01-11
Viasat 4 Esküvő | 2011-01-09
Referenciáim közé felkerültek a Viasat kereskedelmi csatorna új műsorán készült fotók. A négy menyasszonynak nem csak az a dolga, hogy kimondja a boldogító igent, hanem az is, hogy másik három ara menyegzőjén részt vegyen, és kritikus szemmel pontozza az ott látottakat. A nyertes párt egy egzotikus álomnászút várja. Helyszín: Gyömrő - Tófürdő, Negresco Étterem. Oszd meg barátaiddal!
Név: Esemény dátuma: E-mail: Telefon: Kérem, írd meg elképzeléseidet, ötleteidet a fotózással kapcsolatban:
Szabadtéri képek Fine art fotókönyv Polgári esküvő Egyházi szertartás Próbafotózás - E-session Szolgáltatás megállapodás Esküvői weboldal Hány képet kapunk? Szabatéri helyszín választás Kik jöjjenek a fotózásra?
A szabadtéri esküvői fotózás helyszínének és időpontjának választás igen fontos. A következőkben erről olvashatsz...
Ismerd meg az egyedi szerkesztésű, exkluzív fotókönyvet! Az oldalak valódi fotópapírra készülnek!
Tudj meg többet az esküvői fotó szolgáltatási meg-állapodásról. A dokumentum mindenkit biztosít a szolgáltatás teljesítéséről.
Lapozz bele a fotókönyvbe



URL: http://eskuvoiiranytu.hu


Anyakönyvi tájékoztató
Szervezési segédlet
Esküvői Akadémia
Jármubérlés
Kellék - Kiegészítő
Kiállítás - Program
Lagzihely
Nászajándék-Othon
Szépészet
Amit a XVI. Debreceni Esküvői Kiállításról tudni érdemes
2015-ben - bár több kiállítási helyszín is szívesen látná - a szervezők döntése alapján újra a LOVARDÁBAN kerül megrendezésre a megakiállítás. Érdemes már most csatlakozni a debreceni, miskolci, egri kiállítás közös facebook oldalához, mely a jobb felső sarokból elérhető, hisz menyasszonyi ruhát, belépőket lehet nyerni....
Miskolci Esküvői Kiállítás már tízenharmadszor!
Gőzerővel folyik a 2015-ös Álompár XIII. Miskolci Esküvői Kiállítás előkészítése az ITC Székházban. Megkérdeztük a szervezésért felelőst hogyan állnak az esemény előkészületei, melyet mindenki hatalmas érdeklődéssel vár, hisz a LEGEK kiállítására kerül sor. Hogy miért? Olvasd tovább a cikket! ....
Kilencedszer Esküvői Kiállítás Egerben! - Négycsillagos környezetben
2015-ben immáron kilencedik alkalommal várja az Esküvői Kiállítás Heves megyében is az érdeklődőket, esküvőre készülő Párokat, örömszülőket február 14-én. A minőség emelés érdekében 2013-tól változott a helyszín: a rendezvénynek a Hotel Eger & Park négy csillagos környezete ad helyt.
Érdemes már most csatlakozni a debreceni, miskolci, egri kiállítás közös facebook oldalához, mely a jobb felső sarokbólelérhető, hisz menyasszonyi ruhát, belépőket, nászutas hétvégét lehet nyerni....
Nyerj kiállítási belépőt - Menyasszonyi ruhát!
Ha szeretnél ott lenni ingyen a Debreceni, Miskolci, Egri Esküvői Kiállításon vagy menyasszonyi ruhát, nászutas hétvégét nyerni, nincs más dolgod mint, mint \"lájkolni\" majd megosztani a három kiállítás közös facebook oldalát. Belépő sorsolások a kiállítások előtti két hétben minden nap! A sorsolásokon a \"lájkolók\" és megosztók vesznek részt! Menyasszonyi ruha sorsolás: február 16-án! Mindezt megteheted a jobb felső részen elérhető boxból is.
Ha a LEGEKET akarod a lagzidra
Valamennyi T.
K. Trend által szervezett esküvői kiállításon leadhatta a szavazatát a legjobbnak ítéltekre több kategóriában a látogatók serege. Nézzük hát, hogy a különböző megyékben kiket választanának legtöbben az esküvőjükhöz, lagzijukhoz.
Csokiszökőkút a lagzin
Egy olyan különlegességet szeretnénk mindenki figyelmébe ajánlani, mely mára igazi sztárja lett a minőségi lagziknak. Egy olyan extra, mely nem köszön vissza minden lagzin, ráadásul nem csak néhány percre nyújt örömet, látványt, hanem órákon át.
Kölcsönözzem, vagy megvásároljam?
(Részlet a TK Trend esküvőszervező tanfolyam anyagából) Egyre több menyasszonyban felmerül a kérdés: kölcsönözzem vagy megvásároljam a ruhámat? Akár kész modellt választ, akár méretre varratja az esküvői öltözetét, a legtöbb szalonban mindkét variáció lehetséges. Köztes megoldást kínál az úgynevezett első felvétel választása: ekkor vadonatúj ruhát visel a nagy napon, majd mégis visszaviszi azt a kölcsönzőbe.
Tervezd meg az esküvődet!
Egy esküvő megszervezése az első pillanatban nem is tűnik olyan egyszerű feladatnak. Ebben szeretne segítséget nyújtani neked az Esküvő Varázsló. varázsló több mint egy egyszerű esküvőszervező szoftver, hiszen közösségi funkciói segítségével az esküvőre készülők egymásnak nyújthatnak segítséget, ráadásul a varázsló elemezve az esküvői tervet folyamatosan tippeket ad a szervezés gördülékenyebbé tételével kapcsolatban.
Amit a XVI. Debreceni Esküvői Kiállításr... - 2015-ben - bár több kiállítási... Kilencedszer Esküvői Kiállítás Egerben! ... - 2015-ben immáron kilencedik al... Ha a LEGEKET akarod a lagzidra - Valamennyi T.
K. Trend által sz... Kölcsönözzem, vagy megvásároljam? - (Részlet a TK Trend esküvőszer... Mi is az a Henna? - Hogy mi a Henna? Gyógyn... II. Füredi Esküvői Kiállítás és Vásár - Tiszafüreden második alkalomma... Szenzáció! Kettő az egyben - egyesült az... - Szenzációs bejelentésre került... Célegyenesben az esküvői kiállítások - Gőzerővel folynak a XII. Debre... Miskolci Esküvői Kiállítás már tízenhar... - Gőzerővel folyik a 2015-ös Álo... Nyerj kiállítási belépőt - Menyasszonyi ... - Ha szeretnél ott lenni ingyen ... Csokiszökőkút a lagzin - Egy olyan különlegességet szer... Tervezd meg az esküvődet! - Egy esküvő megszervezése az el... Két nap alatt esküvő Miskolcon is - A jubileumi Miskolci Esküvői K... Virág varázsos praktikák - Az élet tengernyi szépsége, te... Debrecennel a Lovardában indul a kiállít... - Január 9-10-én kinyitja a kapu... Stílusos menyasszonyok - (Részlet a TK Trend esküvőszer... Gyűrűhúzás, aláírás - Kislány koromban édesanyám sok... Boldogság a fellegekben - Bár hazánkban ni... Írj te is esküvői blogot! - Kedves Menyasszonyok, Vőlegény... Jön az Egri Esküvői Kiállítás! - Debrecen, Miskolc és Szolnok u...
A Debreceni, Miskolci, Egri Esküvői Kiállítás már a Facebookon és a twitteren ! Csatlakozz és nyerj kiállítási belépőt Te is!
© T.K.
Trend Produkció 2001 - 2011   - Kapcsolat



URL: http://eskuvoiiranytu.hu/index.php?p=6


Visszatekintés (Fotó)
XVI. Debreceni Esküvői Kiállítás 2015. január 17 - 18 LOVARDA
Érdemes már most csatlakozni a debreceni, miskolci, egri kiállítás közös facebook oldalához, mely a jobb felső sarokból elérhető, hisz menyasszonyi ruhát, belépőket, nászutas hétvégét lehet nyerni.
Debrecen eredeti Esküvői Kiállítás és vásárára mindig is jellemző volt, hogy ez az az esemény, ahol valóban mindenki jelen van aki számít, így az esküvőhöz egy helyen minden megtekinthető, megkönnyítve a választást, sőt itt rengeteg kedvezménnyel lehet hozzájutni az esküvő minden eleméhez, keljen az menyasszonynak, vőlegénynek, örömszülőnek.
Bár nem egy hasonló jellegű kiállítás próbálkozása elindult Debrecenben ennek az eseménynek a méreteire és felhozatalára jellemző, az a döbbenetes adat, hogy ha egy menyasszony az összes itt lévő szalon összes ruháját szeretné felpróbálni, ahhoz legalább egy hétre lenne szüksége, úgy, hogy egy pillanatra sem áll meg, nem iszik, nem eszik, nem alszik. Nem nehéz elgondolni, hogy mi lehet itt, ha a ruhaszalonok a kiállítás kb 15%-át teszik ki! Nem véletlen, hogy az előző Kiállításon is Debrecenen kívül 76 további településről, valamint három környező országból érkeztek látogatók.
Így, hogy a régió legnagyobb vidéki kiállításáról beszélünk, melyet a kiállítási szezon elejére időzítettünk, melyen a Szakma szinte teljes egészében felvonul az sem lehet indok, hogy még máshol is szét akar nézni az érdeklődő pár. Akik konkrétan még nem tudják mikor lesz az esküvőjük azok is rengeteg ötlettel gazdagodhatnak, és akik csak egy látványos programra kíváncsiak a hideg téli hétvégén, azok is megtalálják ezt ebben az eseményben, kezdve az óriás csokiszökőkutaktól, a különleges tortacsodákig, a hatalmas limuzinoktól, a mixershowig a közel ezer menyasszonyi, vőlegényi ruháig, a látványos dekorációktól, virágcsokroktól, az év legszebb menyasszonyáig.
Ismét lesz az óránkénti nyereménysorsolás is, ahol szintén értékes nyeremények kerülnek sorsolásra. Számos játék és ezek nyereményátadása, melyek közt van félmilliós értékű is!
Végül néhány érdekes adat: Ha a Debreceni Kiállítás valamennyi debreceni résztvevőjének az üzletébe szeretne valaki ellátogatni, az több, mint 10 napba telne, 700 km-t kéne hozzá autózni. Ha vidéki kiállítókhoz is szeretne, az újabb 2000 km autózást jelentene.
Ha csak a debrecenieket látogatnák külön-külön végig legalább 10 nap szabadság, párban természetesen már 20, ha az örömszülők is mennek, akár 40 napnyi szabadság kellene hozzá... persze, ha alkalmazottak.
Ha vállalkozóként dolgoznak, akkor minden nap bevételkiesést jelenthet, hisz mondjuk a fodrász, autószerelő, stb., ha nem dolgozik, nem keres. Ha egy igazán nem magas 8.000 Ft-os napi kieséssel számolunk, az 10 napnál 80.000 Ft, a párnak már 160.000 Ft, az örömszülőkkel már 300.000 Ft fölött járunk!
10 nap alatt persze csak autóval járhatjuk végig a Kiállítókat, az ide-oda autózás nagyjából 700 km-t emészt fel, ami kb.: 30.000 Ft-nyi üzemanyag, persze, ha a Pár debreceni. Ha például a Debrecenből alig 20 km-re lévő Hajdúböszörményben laknak, ehhez máris újabb 400 km-t és 17.000 Ft üzemanyag költséget lehet adni.
Az elmúlt évek tapasztalata az, hogy a Kállításon átlagosan 15% kedvezményt adnak a portékájukat kínáló jelen lévők. Így minden a "Nagy Napra" költött 1.000.000 Ft-ból 150.000 Ft maradhat a kasszában.
Megéri mindez egy mozijegy árát? A kiállításról naprakész információk a www.eskuvoiiranytu.hu oldalon találhatóak. infóvonal: 30-423-88-41



URL: http://eskuvoiiranytu.hu/index.php?p=9


XIII. Miskolci Esküvői Kiállítás és Vásár 2015. január 24 - 25 ITC SZÉKHÁZ
2015. január 24-25-án tizenkettedik alkalommal kerül megrendezésre a Miskolci Esküvői Kiállítás és Vásár ezúttal is az ITC Székházban. Az esemény ismét a LEGek kiállítása lesz, hisz a régió legnagyobb médiabirodalma és az ország legtöbb esküvői kiállítását megszervező cég Miskolc legismertebb kiállítási helyszínén az Északi régió legnagyobb esküvői kiállítását rendezi. Egy valódi esküvői kiállítást, amely színtiszta esküvő, nincsenek "töltelék cégek" más témák bevonása, hogy nagyobbnak tűnjön a rendezvény.
A rendezvény mindkét nap 10,00-18,00 között várja az érdeklődőket
Két évei új nevet is kapott az esemény, hisz  Álompár X. Miskolci Esküvői Kiállítás és Vásár néven szerepel. A név a fő támogató nevével változott, a szervezők személye immár 12 éve változatlan. Itt érdemes elmondani, hogy más néven, más helyszínre és időpontra hirdetett esküvői jellegű kiállításokhoz a szervezőknek nincs köze, azok megvalósulásáért, színvonaláért a szervezők, a T.
K. Trend Produkció, az Inform Média felelőséget nem vállalnak.
Érdemes megvárni ezt a január 24-25-i hétvégét minden esküvőhöz szükséges döntéssel, hisz egy-egy elkapkodott döntés után itt meglátni a hatalmas választékban az igazit akár kinézetben, akár meglepőn kedvező árban, kellemetlen és zsebbe vágó lehet, sőt nem egy ebből fakadó családi perpatvarnak fültanui lehettünk az elmúlt évtizedben.
A rengeteg különböző kiállító mellett minden eddiginél több esküvői ruhaszalon várja a látogatókat. Hogy csak egy-két gyors példát említsünk: ha egy menyasszony az összes megjelenő szalon valamennyi ruháját szeretné felpróbálni közel egy hétbe tellene akkor is, ha folyamatosan csak ezt tenné. Persze a vőlegényeknek sem kell kétségbe esni, őket is megduplázódott mennyiségű vőlegényi öltöny várja. A további kiállítók (fotótól a virágig, vőfélytől a meghívóig, csokiszőkőkúttól az ékszerig, esküvői dekortól a szervező cégekig, nászúttól a videóig, stb) számára jellemző, hogy ha mindegyik üzletét szeretne év közben végigjárni a látogató az újabb heteket és több száz kilóméternyi autózást venne igénybe.
Hogy még tovább csigázzuk a menyasszonyokat íme néhány, hogy milyen márkák jelennek meg a különböző ruhaszalonoknál: La Sposa, Atelier Diagonal, Colet, Mori Lee, Pronovias-San Patric, Ronald Joyce, Cosmobella, Amélie, Annais, Jola-Moda, Cecília Design, Enzoani, Blue by Enzoani, Modeca, Benjamin Roberts, Tia Bridal, Patrizia Ferrara.
A szervezők célja több, mint egy évtizede változatlan: hosszú-hosszú utánajárások helyett a teljes esküvő leszervezhető legyen ezen a két napon. A megjelenő cégek széles skálája erre minden módot biztosít, hisz minden megvásárolható és leköthető itt az esküvőhöz, és akik itt dönteni tudnak a kiállító szolgáltatók között, jellemzően komoly kedvezményekkel tudnak hozzájutni az áhított szolgáltatáshoz.
Miskolc eredeti Esküvői Kiállítása híres arról, hogy a kétnapos rendezvényre a helyi esküvős szakma színe-java mellett az ország számos pontjától is érkeznek nagyszámban kiállítók, akik erősen megpezsdítik a megye esküvős életét, rengeteg újdonságot hoznak. A kiállítás ideje alatt óránként nyereménysorsolás várja a látogatókat. A két napot bemutatók, kóstolók, Mixershow tarkítja, fő betétprogramként az Álompár választással!
A talyi évtől ez a Kiállítás ad otthont az évről évre népszerübb Álompár választásnak, ahol rendkívül értékes nyeremények kíséretében kerül megválasztásra az év Álompárja. A versenyre való nevezésről, szavazásról és az "élő" döntőről informácót az Észak Magyarország napilap hasábjain találhatnak.
Az ITC Székház két szintjét is meg kellett nyitni a nagyszámú kiállító részére, így még kialakult néhány szabad hely, melyre még várják a kiállítani szándékozók jelentkezését a 30-423-88-41 számra. Naprakész információk a www.eskuvoiiranytu.hu oldalon találhatók. Érdemes erről az oldalról elérhetően "lájkolni" maga a kiállítás facebook oldalát, hisz így  ingyenes kiállítási belépőkhöz lehet jutni.
Érdemes már most csatlakozni a debreceni, miskolci, egri kiállítás közös facebook oldalához, mely a jobb felső sarokból elérhető, hisz menyasszonyi ruhát, belépőket lehet nyerni.
Információ még: 30/423 88 41, 30/563 77 37
tktrend@eskuvoiiranytu.hu



URL: http://eskuvoikocsi.hu/category/category/panther-de-ville-eskuvoi-kocsi


Esküvői Kocsi – Járműpark
« Régebbi cikkek
Panther De Ville – egy vérbeli esküvői autó
Korabeli luxus
Egy igazi különlegesség! Lenyűgöző megjelenés.
2011-ben, az I. Nemzetközi Oldtimer Fesztiválon a szakmai zsűri a “legszebb angol autó” díját adományozta. A látogatók szavazatai pedig a “legszebb autó”-nak szavazták.
Mindössze 59 példányt készítettek ebből a típusból.
Tulajdonosai között több közismert személyiséget is találunk: Elton John, Kenny Rogers, Rock Hudson, Oliver Reed, Johnny Holiday, a szaudi herceg. A 101 és 102 kiskutya c. filmben a Glenn Close által megszemélyesített Szörnyella De Frásznak (Cruella De Ville) egy átalakított, 2 ajtós, Panther De Ville volt az autója. Az alábbi videón e 2 filmből láthatjuk azon részleteket, melyekben az autó szerepel. Háttér zene: Queen – I’m In Love With My Car!
A z egyik legfeltűnőbb esküvői autó. Hátul is bőséges lábtérrel rendelkezik, tehát nem kell cipőkanál a ki- és beszálláshoz. Klimatizált utastér. Hátsó ülésről vezérelhető zenelejátszó. Hozd magaddal kedvenc zenéidet pendrive-on!
Minifilm az autóról
Az eddigi tapasztalatok szerint a virágosok (mivel nem látták az autót) túl kicsi autódíszt készítettek. Ez nem csoda, hiszen egyetlen virágkötő sem kalkulál 2,5 m-es motorháztetővel. Éppen ezért a kocsihoz rendelhető 35 szál rózsából + kiegészítő virágokból készült autódísz. Ennek 5.000 Ft/alkalom az ára.
Telephely: Budaörs – Biatorbágy
Bérleti díj:        24.000 Ft/óra +áfa 50 km felett:          250 Ft/km +áfa Egyéb rendezvényekre kérjen egyedi ajánlatot ITT!
Árajánlatot kérek Bérlési feltételek
Egy extravagáns autó.  Igazi látványelem az esküvőkön. Az amerikai álom megtestesítője. 5 l-es, V8-as motor, klíma, piros-beige bőr belső. Minden időjáráshoz alkalmazkodik. Lehet fedett, nyitott, klimatizált. Állva is utazhatnak benne (csak lassan )
Telephely: Kecskemét Bérleti díja:  25.000 Ft/óra +áfa 50 km felett:  250 Ft/km +áfa Árajánlatot kérek erről az esküvői autóról!
Lea Francis 14 HP Light Saloon
Ritkaság vagyok!
Ezt a ritka és különleges autót az Egyesült Királyságban, 1954-ben gyártották. Mindösszesen 2.133 példány készült belőle. Napjainkban talán 5! darab van működőképes állapotban! Ez az egyik az 5-ből! Fa berakású műszerfal, I. osztályú marhabőr kárpitozás. 1.800 ccm motor, 75 LE, 145 km/h végsebesség, de ne izgulj, nem raboljuk el vele a menyasszonyt.
Telephely: Budapest Bérleti díj:        25.000 Ft/óra +áfa 50 km felett:          250 Ft/km +áfa
Ford T-modell – Népautóból esküvői autó csillag lett!
Az évszázad autója
Ez a típus ültette autóba Amerikát. 1907 és 1927 között több mint 15 milliót gyártottak a modellből. A magyar származású Galamb József tervei alapján készült. Ez a kocsi tette világhírűvé a Ford autógyárat. Megbízhatósága, könnyű kezelhetősége és alacsony ára tette népszerűvé a T-modellt. Beceneve kedveskedő évődéssel a ‘TIN LIZZIE’ (Bádog Böske) volt. 1999-ben Las Vegasban egy nemzetközi zsűri a közönség bevonásával a Ford-T modellt választotta az évszázad autójának.
Telephely: Budapest Bérleti díja:  25.000 Ft/óra +áfa 50 km felett:  250 Ft/km +áfa
Erről a veterán autóról kérek ajánlatot!
Ford Mustang Convertible (1966) – bérlés
Egy igazi legenda
A Mustang 1964 tavaszán mutatkozott be. Azóta is az USA egyik legnépszerűbb autója. Az 1964-ben készült Goldfinger c. filmben játszott először, mint James Bond autója. 1,5 év alatt több, mint 1 millió Mustang talált gazdára. A mi példányunk 1966-ban készült, 3.277 ccm-es, 120 LE-s, 6 hengeres motorral. Igazi élmény autó. Hatalmas rajongó táborai vannak a Mustangnak szerte a világon. Piros, bőr belsővel kényeztet. Ha nyitott tető mellett is túl nagy lenne a kánikula, akkor a tető felrakása után bekapcsolható a légkondicionáló. Mindez 1966-ból. Ennek a  veterán Ford Mustangnak a különlegessége még a dekoratív, krómozott bőrönd tartó.
Telephely: Budapest Bérleti díj: 20.000 Ft/óra +áfa 50 km felett:  200 Ft/km +áfa
Ford Mustang bérlés
Mercedes W136 IV 170S
Egyszerűen remekmű!
1949-53 között gyártották, bár még a háborút megelőzően tervezték ezt a típust. Gazdája féltő gonddal és alapossággal 4 év alatt keltette életre hamvaiból. Most itt van közöttünk. Csodáljuk, gyönyörködjünk benne!
1,7 l-es, 53 LE-s, 4 hengeres motor.
Telephely: Budapest Bérleti díj:        25.000 Ft/óra +áfa 50 km felett:          200 Ft/km +áfa
Lakk-fekete történelem
Ez az autó André Citroen életének utolsó alkotása, egyben főműve.  Az 1934-ben debütáló  Citroen Traction Avant a világ első teljesen acél, önhordó karosszériával épített autója, elsőként alkalmaztak első kerék meghajtást. Gyártása 1934-től 1954-ig tartott.
Ezt a kocsit nem lehet kihagyni a II. világháborús filmekből.
A mi példányunk 1954-ben, az utolsó gyártási évben készült.
Motor: 4 hengeres, 1,9 l-es Szállítható személyek száma: 5 fő
Telephely: Budapest
Minimális bérlési idő: 4 óra Kiállási díj:         5.000 Ft/alkalom (csak erre az autóra vonatkozik) Bérleti díj:        15.000 Ft/óra +áfa 50 km felett:          250 Ft/km +áfa
Bentley MK VI – Menyasszonyi autónak tökéletes!
Valódi csoda!
1948-ból származó,  fantasztikusan felújított, csodálatos autó. 4,2 l-es, 6 hengeres motor, 132 LE, szintszabályzós hátsó futómű. Bőr belső, lehajtható zsúr asztalka. Jönni fog a stewardess is! Több veterán kiállítás és találkozó díjazottja.
Telephely: Budapest Bérleti díj:        25.000 Ft/óra +áfa 50 km felett:          250 Ft/km +áfa Erről az esküvői autóról kérek ajánlatot!
Elegáns és tágas
Az 50-es évek hatalmas, luxus Jaguarja. Gyönyörűen felújított állapotban várja az ifjú házasulandókat. A belső tér világos szürke bőrrel kárpitozva.  Hatalmas króm felületek, kifogástalan részletek jellemzik. 2,6 l-es, 6 hengeres motor, 105 LE-vel.
Cadillac Sedan de Ville (1956)
Elvis a meghívottak között?
1956-ban mutatták be ezt a típust. Ennek 55-ös elődjéből még Elvis Presley is vásárolt és sohasem adta el. Az az autó a mai napig megtekinthető Graceland-en.
A mi típusunk 5.985 köbcentiméteres motorral rendelkezik. Elektromos ablakok és első ülések. Kétzónás klíma. Szervo fékek és kormány. Fényérzékelős lámpák. Eredeti rózsaszín-fekete bőrkárpit. Gyári Cadillac szín. 6 ülés, hatalmas csomagtartó, impozáns méretek (5,5 m hosszú). Magyarországon 2 db található, de csak a mi példányunk 4 ajtós.
Telephely: Törökbálint Bérleti díja:        25.000 Ft/óra +áfa 50 km felett:           250 Ft/km +áfa
1 kis kuriózumot?
Ez az autó eltér a szokványos karosszériáktól. Nyújtottabb, kecsesebb méretek jellemzik. Szélvédője befordul a sarkon. A B oszlop sem zavarja a kilátást, mert nincs. Ablakai elektromosak, váltója automata, kormánya szervó, megjelenése gyönyörű! Felújítása 2 éven keresztül történt. A galériában látható az eredmény! Motor: 6,4 l-es, V8-as, 325 LE
Telephely: Gyál Bérleti díj:        20.000 Ft/óra +áfa 50 km felett:         250 Ft/km +áfa
Cadillac Eldorado Convertible 1976
ELDORADO - Találó neve van!
Gyönyörű és eredeti színű ez az Eldorado. Az utasokat kényelmével, a nézelődőket megjelenésével kényezteti ez a hatalmas luxus autó. Mivel cabrio, ezért igen könnyű a beszállás a hátsó ülésre. 8.2 l-es, V8-as motor, automata váltó. Majdnem 6 méteres megjelenés.
Telephely: Győr Bérleti díj:           20.000 Ft/óra +áfa 50 km felett:             220 Ft/km +áfa
Igazi szépség!
A Ford 1927-ben beszüntette a T-modell gyártását. A T-modell utódja a Ford A-modell lett. Mi, magyarok erre a típusra is büszkék lehetünk, hiszen a technikáját Galamb József tervezte. A fékrendszerét és a lengés csillapítását pedig a szintén magyar származású Farkas Jenő.
1932-ig gyártották e sikeres modellt. 4,8 millió gördült le a szerelő-szalagokról.
A mi típusunk egy gyönyörűen restaurált darab. Nem véletlen, hogy az idén, a kecskeméti oldtimer kiállításon a közönség a “legszebb autó”-nak szavazta meg.
Kizárólag Budapest és Dél-Budapest környékén bérelhető.
Telephely: Dunavarsány Bérleti díj:        25.000 Ft/óra +áfa 50 km felett:          250 Ft/km +áfa
Angol elegancia
1959 évben gyártott klasszikus angol polgári autó, mely kategóriájában a kor leggyorsabb és legkorszerűbb négyajtós limuzinja volt. A 1960-as rallyk: Silverstone, Mote Carlo, stb. győztes típusa. Technikai felszereltsége: soros, hathengeres motor, hidraulikus fék,- kuplung.  Az ötödik  “overdrive” sebességfokozat, szervókormány és légkondicionálás a legkorszerűbb műszaki hátteret és kényelmet biztosította. Az amerikai forgalmazású autót 2003-tól kompletten restaurálták: “british racing green” szín, begie bőr kárpitozás, fabetétek, krómozott elemek, az angol eleganciát képviselik, muzeális jellegű OT minősítésű.
Telephely: Érd Bérleti díj esküvőre: 3 óra: 60.000 Ft+áfa   (20.000 Ft/óra) 4 óra: 76.000 Ft+áfa   (19.000 Ft/óra) 5 óra: 90.000 Ft+áfa   (18.000 Ft/óra) 50 km felett: 250 Ft /km Egyéb rendezvényekre kérjen egyedi ajánlatot ITT!
Citroen DS 21 – A francia diplomata
Én vagyok francia diplomat!
Gyönyörű, fekete lakk fényezése miatt esküvőkre  ideális és elegáns választás. Fehér és fekete menyasszonyi és vőlegényi ruhákhoz tökéletesen alkalmas. Kedvelt dekoráció fotózások alkalmával is.
A típust 1955-1975 között gyártották.  A világon elsőként mind a 4 keréken hidropneumatikus rugózást alkalmaztak. A fekvőrendőrökön is lassítás nélkül suhan át.  Sokak szerint a világ legkényelmesebb autója.
Menyasszonyok azért is kedvelik különösen, mert elöl és hátul is hatalmas lábtérrel rendelkezik. Nyáron a nyitott tetőablak gondoskodik a párok közérzetéről.
Charles de Gaulle, egykori francia miniszterelnök életét is megmentette a merénylőktől a Citroen DS, ugyanis 3 keréken is tovagurul, így történt az akkor is, amikor az egyik kerekét kilőtték a kormányzati autónak.
Korábban diplomáciai célokra használták megbízhatósága és kényelme, elegáns megjelenése miatt, elsősorban fekete színben volt kedvelt e körökben. Napjainkban “A mentalista” c. sorozatban láthatjuk viszont ezt a népszerű autót.
Telephely: Pécs
Bérleti díj:        20.000 Ft/óra +áfa 50 km felett:          250 Ft/km +áfa



URL: http://eskuvoikocsi.hu/eskuvoi-kocsi-berlesi-feltetelek


Kizárólag írásbeli megrendelést tudunk elfogadni interneten vagy személyesen. A bérléssel kapcsolatos bármilyen változást írásban kérjük.
A megrendelés akkor elfogadott, ha azt aláírva a megrendelőnek visszajuttatjuk.
A dátumváltozást (lemondást leszámítva) a bérlésben beálló bármiféle változást a bérlés kezdetét 30 nappal megelőzően áll módunkban térítésmentesen elfogadni, változás esetén a teljesítést csak korlátozottan tudjuk garantálni (pl. másik autó).
A fizetés két részletben történik. A megrendeléskor a teljes bérleti díj minimum 20%-nak megfelelő foglalót kell átutalni vagy készpénzben megfizetni. A fennmaradó bérleti díj megfizetése a szolgáltatás megkezdésekor készpénzben, a helyszínen történik.
Megrendelő tudomásul veszi, hogy az igényelt bérlési szolgáltatás megkezdése előtt legalább 2 nappal a foglalót  megfizeti. Megrendelő csak a foglaló megfizetése, valamint az írásos visszaigazolás révén válik jogosulttá a gépkocsi bérlésére.
A megrendelés lemondása esetén a foglaló vissza nem térítendő.
Sürgős szükség esetén (a megrendelt autó műszaki hibás, törött; extrém időjárási körülmények: hó, árvíz stb.) 72 órával a szolgáltatást megelőzően a megrendelést írásban mindenféle jogkövetkezmény nélkül jogomban áll lemondani, ebben az esetben a foglaló előlegnek tekintendő és visszajár megrendelőnek.
A járművek  esküvőre, min. 3 órára, kizárólag saját sofőrrel vehetők igénybe.
Esküvőtől eltérő (városnézés, kirándulás, rendezvényen való megjelenés, szalagavató, ballagás, leány/legény búcsú stb.) esetén kérjen árajánlatot az “Árajánlat kérése” menüpontban.
Áraink nem tartalmazzák az ÁFA összegét, az esetlegesen felmerülő autópálya-, parkolási- és belépő díjakat, valamint vidéki és/vagy többnapos igénybevétel esetén a sofőr szállásköltségét, ellátását. ÁFA-s számla igényét, kérjük, hogy előre jelezze!
Minden megkezdett ¼ óra egy teljes ¼ órának számít.
Műszaki hiba esetén stratégiai partnereimtől csereautót biztosítok, de nem áll módomban garantálni akár a teljes, akár a részleges hasonlóságot. A gépkocsikban tilos a dohányzás!
Ha az igénybevétel időtartama alatt a gépjárműben olyan kár keletkezik, amelyet a szolgáltatást igénylő személy és/vagy meghívott vendég okozott, a felmerülő költségek megrendelőt terhelik, melyet 24 órán belül köteles megtéríteni.
Az autók bérlése esküvőre min. 3 óra. Minden további megkezdett ¼ óra egész ¼ órának számít. Az alapár (3 óra) max. 50 km megtett km-re értendő, további km. díj 200-250,- Ft/km (típustól függően).
A bérlési idő a kiálláskor (az igényelt időpontban és helyszínen) kezdődik és akkor végződik, mikor megrendelő már nem tart további igényt a kocsira és a bérleti díjat megfizette. A megtett távolság a telephelytől kiindulva az oda való visszaérkezésig tart.
A gépkocsivezető belátása szerint megtagadhatja a súlyosan rongált, a sáros, a földes utakra való behajtást. A jármű közlekedésére a KRESZ szabályai érvényesek és betartandóak.
Bérlő tudomásul veszi, hogy az eseményen fénykép felvételek készülhetnek, melyet a szolgáltató korlátlanul használhat marketing céllal. Amennyiben bérlő ehhez nem járul hozzá, kérem, előre jelezze.
Előre nem látható (baleset, műszaki hiba, defekt, betegség, az autó időközbeni eladása) vis major esetén lehetőség szerint csere autót biztosítunk, de nem tudjuk garantálni a hasonlóságot és ugyanazt az árat. Amennyiben az előre nem látható esemény (baleset, műszaki hiba) a kiállási helyre való úton történik, a foglaló előlegnek tekintendő és visszafizetésre kerül megrendelőnek.
Bérlés vagy árajánlat kérése



URL: http://eskuvoikocsi.hu/vlemnyek


130812 Szeretnénk még egyszer megköszönni segítségét az esküvői autóval kapcsolatban. Felejthetetlen volt ifjú házasokként egy ilyen csodaszép autóval körbeutazni fél Budapestet. Megkaptuk a fényképeket is a fotóstól, ezeket csatoltan küldjük.
Mónika és Péter
120412 Örülök, hogy Önre esett a választásom! Köszönjük az együtt töltött néhány órát, nagyon jól éreztük magunkat. Ezúton is gratulálunk csodálatos autójához, a Pantherhez! Bízom benne, hogy az életünkben adódik még alkalom, amikor ismételten igénybe vehetjük szolgáltatásait. Köszönettel és üdvözlettel: Miklós és felesége ———————————————————————————–
110927
Az autot eletem legszebb napjara bereltem. Annak ellenere, hogy az eskuvomet kulfoldrol szerveztem, nem volt nehez raakadnom az interneten erre a varazslatos, egyedi autora. Persze nem kell mondanom, nyomban beleszerettem. Azonnal kapcsolatba leptem a tulajdonossal, aki mindvegig keszsegesen allt rendelkezesunkre. A nagy napon hamarabb erkezett, segitett beszallni az autoba, nagyon udvarias es kedves volt. Izgalmamat a Pretty Woman betetdalaval mar az elso pillanatban oldotta.
Rengeteg fenykepet keszitett rolunk az eskuvo elott, igy nagyon jo hangulatban erkeztunk a templomhoz.
Ha szeretnetek egy gyonyoru, kenyelmes, figyelemfelkelto kocsit egy korrekt, megbizhato, segitokesz, figyelmes soforrel ne habozzatok, a Panthert valasszatok!:)
Megegyszer nagyon koszonunk mindent!
Virag es Lorenzo
———————————————————————————–
110910 Felejthetetlen emlekeket szereztel nekunk, nemcsak az autoval hanem a rengeteg keppel is. Tenyleg nagyon koszonjuk.
Szep hetveget! Udv. Virag
————————————————————————-
110908A múlt szombaton volt életem legszebb napja, méltó járművet sikerült találnunk a vendégsereg szerint is. Ami meglepő, én a hatalmas ruhámban, a párom a kényelmetlen öltönyében a maga 195 cm-ével is kényelmesen elfért. Szép hátteret biztosított a fényképezésnél is. Az autó fantasztikus volt, a sofőr pedig kedves és türelmes. Merem ajánlani minden házasulandó párnak, ha valami igazán különlegeset szeretnének! Köszönjük még egyszer! Linda és Zoli Mezőtúr
—————————————————————————-
110704
Az autót Anyukám esküvőjére béreltem, de nem gondoltam volna, hogy az egész násznépnek egy életre szóló élményt fogok nyújtani, nem beszélve Magamról. Végig arra próbáltam koncentrálni, hogy Ne érjen fülig a szám a kocsi látványától, de amikor elindultunk és végig az úton Én, mint tanú lóghattam ki derékig a tetőablakon, akkor már nem nagyon érdekelt, hogy meddig ér a szám:)) Ez az autó csúcsszuper, és egyszer az életben mindenkinek ki kellene próbálnia, akár csak úgy is, hogy szerezzünk Magunknak egy jó napot, tapasztaljunk meg egy igazi száguldozós életérzést… Köszönet a lehetőségért, és gratula a kedves tulajnak!
—————————————————————————————–
110626
Köszönjük még egyszer a tegnapot, leestek az állak amikor begördültünk a templomhoz a masináddal…
Ennél stílusosabb és egyedibb érkezést ki sem találhattunk volna.
Később kérdezték tőlünk, hogy ez ugye a Szörnyellás autó volt?
—————————————————————————————– 110504
Én az esküvő előtti napokban már szörnyen vártam, hogy megérkezzen az autó és hogy milyen lesz életben. Hát abszolút túlteljesítette az elvárásaimat. Ez az autó egy bomba. Én mindenképpen oldtimer-t szerettem volna az esküvőnkre. A párom modern Mercedes-t vagy BMW-t álmodott. Nem volt kérdés, hogy az én kívánságom, fog érvényesülni. Utólag azt mondta, hogy nagyon örül, hogy rám bízta a dolgot és a Panther De Ville-t választottuk. Az esküvőszervezőnk több oldtimer-t ajánlott, de egyik se tetszett igazán, vagy drágának találtuk azt, ami tetszett. Amikor megtaláltuk a neten a De Ville-t nem volt kérdés, hogy milyen autó szállít majd minket a Nagy Napon.
A fotózás helyszínére érkezett az autó, ekkor láttam meg először. Hát szó szerint leesett az állam. Ez az autó egy bomba! Felülmúlhatatlan! Gyönyörű!  Csodaszép…
Az autóban úgy éreztem magam, mint egy királynő. Pihe-puha szőnyeg volt a lábam alatt. Kényelmesen elfértem hátul, a nagy abroncsú ruhámmal. Útközben még az idegenek is megbámultak, visszaintegettek. A násznép elé úgy érkeztünk meg, hogy kiálltunk az autó tágas tetőablakán. Hát ez elmondhatatlan érzés. Minden szem ránk irányult. Az anyósom utólag azt mondta, hogy ütős volt a megérkezésünk. (Ezt a szót még sosem hallottam tőle.) Az biztos, hogy erre mindenki emlékezni fog, amíg él. Hát még mi ketten.
Mindenkinek csak ajánlani tudom a Panther De Ville-t, aki olyan autót szeretne, ami örök emlék a násznép és az ifjú pár számára is. Ne feledjétek, ez egy bomba!
Üdvözlettel: Anita és János



URL: http://eskuvoimagazin.hu/az-eskuvo-napja/az-eskuvo-napja/uj-regi-kolcson-es-kek-eskuvoi-babonak.html


"Sírok, ha sírsz, ha ragyogsz, ragyogok,Néma barátod, rabszolgád vagyok,Alázatos és bizalmas barát,Aki nem kér semmit, csak néz és imád,És nem akar lenni, csak általad,Csak az árnyéka annak, ami vagy."



URL: http://eskuvoimagazin.hu/http://www.eskuvoimagazin.hu/http://www.eskuvoimagazin.hu/eskuvoi-divat/hogyan-oltozik-egy-volegeny.html


"Tégy engem mint egy pecsétet a te szívedre, mint egy pecsétet a te karodra,mert erős a szeretet, minthalál,kemény, mint a sír a buzgó szerelem,lángjai tűznek lángjai, az Úrnak lángjai.” Énekek éneke 8,6“Egyetlen szív kell csak nekem,egy messziről dobbanó néma jel.
Egyetlen szó: egy halk igen,Amit egy magányos csillag üzen."



URL: http://eskuvoimeghivok.hu


+36 33 501-210
Újdonságok 2015 - Esküvői meghívók Luxus esküvői meghívók Szuper ár Elegáns esküvői meghívók Modern dizájn esküvői meghívók Vicces + rajzolt Fényképpel, naptárral A hónap akciója Borítékok Ültetőkártyák Esküvői menü kártya Címkék üvegre Fotókönyv
Esküvői szövegek Esküvői idézetek Betű színe Szalagok Betűtípus Nyomtatási tech. Rendelési feltételek Ingyenes mintadarab
Esküvői szövegek
Esküvői idézetek
Betű színe
Nyomtatási tech.
Ingyenes mintadarab
A Pamas cég Magyarország legnagyobb esküvői meghívó gyártója. Amennyiben minőséget keres, nálunk jó helyen jár.
Hagyomány és minőség.
Since 1994
Tisztelt jegyesek, üdvözöljük Önöket megújult oldalunkon. Bízunk benne, hogy az esküvői meghívók kínálatában megtalálják - ahogy az életben is - az igazit. A stílusos elegáns esküvői meghívók az Ön elképzelései alapján készültek minőségi alapanyagokból, világszínvonalú nyomtatási eljárásokkal mindez precíz kidolgozással, elegáns kiegészítőkkel sok esetben pedig kézzel készített meghívókról van szó. Fontos szempont számunkra, hogy kollekciónkban mindenki megtalálja a neki legmegfelelőbbet legyen az igénytelen vagy igényes vásárló. Egy esküvő szépsége több részletből tevődik össze, ez valahogy így van az esküvői meghívó esetében is a kézzel ragasztott arany szívek, gyűrűk, szatén masnik, virágok, dombornyomás mind-mind az esküvői meghívó szépségét hivatott kihangsúlyozni. Azon ritka cégek közé tartozunk akik megrendelőik részére az esküvői meghívót összeállítva küldik el. Tudjuk mennyi előkészülettel intézkedéssel jár egy esküvő, legalább részben levesszük a terhet az Önök válláról.
Néhány évvel ezelőtt még egyáltalán nem okozott gondot, hogy az esküvőre milyen meghívót válasszon az ifjú pár. Volt néhány minta, amiből lehetett választani, sőt gyakran csak a nevet meg a dátumot kellett beírni… Ma már szerencsére ez megváltozott és az esküvői meghívó, mint a nagy nap előhírnöke ugyan olyan fontossággal bír mint pld. a menyasszonyi ruha. Túlzás nélkül állíthatjuk, hogy ezen a téren nagyon sok pár a bőség zavarával küzd, hiszen elég csak a számítógép elé ülni és máris több ezer meghívó közül lehet válogatni. Jogos tehát a kérdés, hogy miért a Pamas esküvői meghívókat válasszuk? Íme néhány érv: • A Pamas cég Magyarország és Közép-Európa legnagyobb esküvői meghívó gyártója • Évről évre megújuló kollekcióval örvendeztetjük meg megrendelőinket és viszonteladóinkat, mindig az elvárásoknak megfelelően. • Termékeink minőségi alapanyagokból metalizált, gyöngyházfényű papírokból készülnek elegáns kiegészítőkkel mint pld. Swarowsky kristályok, brossok, szatén masnikkal…stb. díszítve. • A különleges nyomtatási eljárásoknak köszönhetően kifinomult, letisztult minőségi terméket kapunk végeredményül • Egyedi igényeknek is eleget tudunk tenni, jó néhány meghívónk kézzel készül • Hogy megkönnyítsük a döntést postai úton 3 db. mintát ingyenesen elküldünk, hogy ezzel is bemutathassuk termékeink minőségét • Kedvező árak
Újdonságok 2015 - Esküvői meghívók
Egyik fontos célkitűzésünk, hogy lépést tartsunk a divattal és az igényekkel úgy a nyomtatási eljárásokban, mint az esküvői meghívókban. Meghívóinkat olyan grafikusok készítik, akik gyakorta vesznek részt kiállításokon, ahol közvetlenül kerülnek kapcsolatba a vásárlókkal. Ennek köszönhetően tudunk megfelelni az elvárásoknak. Szeretnénk Önnek bemutatni legújabb termékeinket.
Luxus esküvői meghívók
Amennyiben Ön ebből a kategóriából választott ez azt jelenti, hogy kiváló ízléssel bír. Ebben a kategóriában található esküvői meghívók rendkívül elegánsak és ízlésesek, sőt az áruk is kedvező. Az esküvői meghívó eleganciáját tovább fokozzák a kiegészítőként alkalmazott Swarowsky kristályok, szalagok, masnik, szívek. A Pamas esküvői meghívó minden egyes ügyfelünkhöz összeállítva jut el ahogy az a képen látszik. Ingyenes mintáink segítséget nyújtanak abban, hogy mindenki meggyőződhessen a kifogástalan minőségről. Biztosak vagyunk benne, hogy az Ön elvárásainak is megfelel a Pamas esküvői meghívó.
Szuper ár
„Addig nyújtózkodj ameddig a takaród ér” – tartja a mondás. Velünk még tovább is lehet és ezért professzionális minőséget kínálunk. Bő választék kedvező árakon, amely nem terheli meg a családi költségvetést.
Elegáns esküvői meghívók
Ahány megrendelő annyi féle kérés a legtöbben azonban a klasszikus, elegáns esküvői meghívó mellett döntetnek. Ezek az esküvői meghívók kiállták az idő próbáját, nem tűntek el a színről a legújabb divatot jellemző minták mellett sem. Az esküvői meghívó kiválasztásánál figyelembe kell venni a szülők igényeit is akik inkább az ilyen elegáns termékeket kedvelik. Az elegáns esküvői meghívó kitűnő választás azok részére, akik valamennyi korosztály ízlését figyelembe szeretnék venni.
Modern dizájn esküvői meghívók
Ha Ön kedveli az modern és elegáns dizájnt és esküvője is ebben a szellemben zajlik majd tekintse meg kínálatunkat. Gondosan kidolgozott formák melyek követik a legújabb irányzatokat. A modern esküvői meghívó eleganciáját a dombornyomás és a különböző világszínvonalú nyomtatási eljárások teszik még impozánsabbá. Ebben a kategóriában található esküvői meghívók hosszú távon a legkeresettebb meghívók közé tartoznak, de ebbe a kategóriába soroltuk a legújabb vagy a díjnyertes esküvői meghívókat is. Nemrégiben termékeink elnyerték az Arany Pecsét díjat.
Vicces + rajzolt
Szeretné, ha az esküvői meghívó ismerősei, barátai arcára mosolyt csalna? Ebben a kategóriában található esküvői meghívók ezt az igényt hivatottak kielégíteni. Közkedveltek a rajzolt mackók, katicabogarak, madarasak. Ezeket a motívumokat főleg a kártyás esküvői meghívók tartalmazzák. A közkedvelt termografikus nyomtatási eljárás a motívumoknak plasztikus jelleget kölcsönöz.
Fényképpel, naptárral
Szeretné ha az esküvői meghívó különbözne az átlagtól? Elég hozzá egy közös fénykép és máris napvilágot látott az egyedi esküvői meghívó. A meghívót már mi kínáljuk hozzá amibe csak bele kell ragasztani a képet. A hatás nem marad el szerettei részéről.
Anyagi lehetőségei korlátozottak de mégis szeretne kiemelkedő minőségű terméket? Erre is van megoldásunk. Ebben a kategóriában kedvező árú meghívókat találhat. Ezen esküvői meghívó minősége semmiben sem marad el a többi kategóriában szereplőtől pusztán az ára kedvezőbb. Legyen szó kártyás vagy akár nyitható esküvői meghívóról. A csökkentett ár annak köszönhető, hogy kifutó termékről van szó melynek a gyártását cégünk már tovább nem tervezi. A darabszám korlátozott tehát ha valamelyik elnyerte a tetszését ne habozzon, keressen minket.
Minden egyes esküvői meghívóhoz méretben hozzá illő fehér vagy krém színű borítékot is adunk. A boríték ingyenes. A borítékok külön is megvehetők.
Elengedhetetlen része az esküvői asztal díszítésének, ami az utóbbi időben egyre nagyobb népszerűségnek örvend. Tekintse meg kínálatunkat. A névtáblákat nyomtatással és nyomtatás nélkül is tudjuk küldeni.
Esküvői menü kártya
Elegáns formában tájékoztathatja a násznépet a lakodalmi asztalra kerülő finomságokról. A menükártyát az Ön igényei alapján készítjük el. A grafikai tervet még a nyomtatás megkezdése előtt elküldjük jóváhagyásra.
Címkék üvegre
Készíttessen egyedi vignettát a lakodalmi vendégasztal üvegeire. Az Ön által küldött grafikából az Ön elképzelései alapján egyedi címkéket készítünk.
Lepje meg szeretteit vagy akár önmagát e szép ajándékkal. A fényképek albumokba való ragasztgatásának ideje lejárt. A fotókönyv ideális megoldást kínál, hogy életének legszebb pillanatait méltó módon, minőségi kivitelezésben megörökítse, legyen szó esküvőről, családi összejövetelekről vagy éppen a nyári szabadságról. Minőséget kínálunk kedvező áron. Kínálatunkban többféle kötészeti eljárás és méretből választhat. www.pamas-fotokonyv.hu
Copyright © 2008 - 2015 Pamas. Minden jog fenntartva.
Ajánljon minket, köszönjük.
Esküvői meghívók, karácsonyi-újévi üdvözlőlapok, születési, promóciós értesítők, gyászjelentések, bélyegzők, esküvői üzlet, fotóköny, mindez kiemelkedő minőségben különleges nyomtatási eljárásokkal alacsony árakon. Minőségi alapanyagok, prémium nyomtatás. Kirendeltségeink Magyarországon, Lengyelországban, Csehországban. Partnerek
Kézbesítési feltételek



URL: http://eskuvoi-partyzenekar.hu


Kezdőlap Rólunk Zene & Video Képek Eszközeink Kapcsolat Partnerek
Sok szeretettel köszöntjük honlapunkon!
Zenekarunk neve: BuliBand, mivel mi együtt bulizunk önökkel! Tatabányaiak vagyunk. Felállásunk lehet 2,3,4 és 5 fős. Zenekarunk felállása két fő esetén: gitárból és szintetizátorból áll, ez a létszám igény szerint bővíthető énekes hölggyel, dobossal, Szaxofonossal. Zenekarunk törzsgárdája: Geri (Beckl István), Tomi (Járfás Tamás). Itt említeném meg, hogy a régi bulis nóták, gitáros kollégám (Beckl Istvánnak) a repertoárjából erednek, aki az országos hírű Memory Band nevű zenekar vezetője. (http://memoryband.extra.hu) Jómagam 15-évesen kezdtem a mulattatást, egy szilveszteri bulin. Ezen az estén érintett meg az-az érzés, ami az óta is minden buliban újabb és újabb lendületet ad. Önökkel, a közönséggel együtt én is, mi is jól érezzük magunkat. Számunkra a legfontosabb a megbízónk, illetve közönségünk elégedettsége, jó hangulata, szeretete. A zenekar többi tagja is előadóművészi végzettséggel rendelkeznek, képzett zenészek, énekesek. A BuliBand sok helyen járt már Szeged, Budapest, Pécs nem akadály. Mobilisak vagyunk azért, hogy mindenki megérezze milyen is az a "BuliBand feeling", illetve azért, hogy élvezhessük az önök, megtisztelő bizalmát, társaságát. Várjuk hívását: BuliBand.
Copyright © BuliBand Design Stúdió 2011



URL: http://eskuvoiszolgaltatas.hu


Mindennapjainkban közlekedési eszközként használják
Az elektromos roller re nem csak kedvetelésből lehet rápattanni, hanem valóban közlekedési eszközként is lehet használni a mindennapokban. A nagyvárosok zsúfoltsága, a dugók, a buszok és villamosok fojtott, nehéz levegője tavasszal és nyáron még elviselhetetlenebb. Ilyenkor mindenki a jó levegőre, egy kis szellőre és természetesen szabadságra vágyik. Az elektromos roller a mindennapjaink részévé válhat, ha ezzel indulunk munkába, ha a kocsinkat lerakjuk a város szélén lévő parkolóba és ezzel a járgánnyal folytatjuk utunkat. Ezentúl élvezetes, lendületes és akadálymentes lesz az út a munkahelyig és vissza! Egy töltéssel akár 34-40 km-t is megtehetünk és akár ugyanennyivel száguldhatunk. A kényelmes ülés, a tágas lábtartó egyaránt kedvez a férfiaknak és a hölgyeknek is. Bármikor, bármilyen ruhában ráülhetünk, így az öltöny és a miniszoknya sem akadálya annak, hogy használhassuk. Átöltözés nélkül, azonnal elegánsak lehetünk és máris munkába állhatunk. Izzadást kiváltó tekerés, bringázás nélkül.
Posted on 2015-04-12 by admin
Bababarát hotelek igazi pihenést nyújtanak a babával érkezők számára
Babával, kisgyerekkel utazni ma már gondtalanul is lehet. A bababarát hotelek igazi gyerekparadicsomot nyújtanak a legkisebbeknek. Kicsi gyerekpancsolók várják a tipegni tudókat, csúszdás medencék a nagyobbakat. Az éttermekben speciális bébi menü, finom italok gondoskodnak arról, hogy a fürdés után a pocak jól lakhasson. A délutáni szunyókáláshoz természetesen bababarát szobákban lesz majd mód. Egyes helyeken még gyerekfelügyelet is van, ahol a kicsik játszhatnak pár órát szülők nélkül is. Addig Anyu és Apu kettesben ejtőzhet a wellness részlegen, vagy sétálhat egy nagyot a környéken. A legkisebbekre is gondolva kiságyakat, cumisüveg melegítőket, bébiőrzőket, hordozókat és etetőszékeket is biztosítanak a szállásadók, így elég csupán két bőrönddel érkeznünk, a többit helyben megkaphatjuk. Igazi móka lehet egy hosszú hétvége a gyerekekkel egy ilyen bababarát módon felszerelt szállodában. Keljünk útra bátran a legkisebbekkel is, hiszen a szállodák már rájuk is gondolnak.
Posted on 2015-04-10 by admin
Autótulajdonos fontos eszköze gumiabroncs nyomásmérő
Bevallom, a mai napig nem értem, hogy miért kellett vásárolnunk gumiabroncs nyomásmérő-kerékfúvatót. Nem értem, hiszen a megvásárlása előtt is mindig meg tudtuk oldani a keréknyomás megfelelővé fújását és le tudtuk ellenőrizni az ország minden pontján a benzinkutakon ingyenesen. Férjemet azonban ez a legkisebb mértékben sem érdekelte, szerinte ugyanis szükség van minden garázsban egy gumiabroncs nyomásmérő-kerékfúvatóra, hogy indulás előtt mindig lehetőség legyen az ellenőrzésre, hiszen így üzleti ruhába kiöltözve már nem kell benzinkutat keresni. Ebben persze egyetértek, ám azt tapasztalom, hogy a gumiabroncs nyomásmérő megvásárlása után sem ellenőrizzük le többször otthon a keréknyomást az autóinknál, ez a tevékenység továbbra is a benzinkutakon történik meg. Persze nem szeretnék kukacoskodni, nem arról a néhány ezer forintról van szó amennyibe került a gumiabroncs nyomásmérő , hiszen elképzelhető, hogy egyszer hatalmas szerencse lesz, hogy rendelkezünk ezzel az autótulajdonosok számára fontos eszközzel.
Posted on 2015-03-16 by admin
Alkalomhoz illő minőségi, női hosszított fazonú bőrkesztyű
Ahol az elegáns megjelenés a dresszkód, ahol meghívón az esti megjelenés szerepel, ott a hölgyek esetében az alkalmi női bőrkesztyűk nek is helye van. A hosszított fazon, a könyök fölé érő kecses kesztyű minden kis- és nagyestélyi tökéletes kiegészítője lehet. Színben, fazonban és díszítésben is sokféle kapható, hiszen a hazai készítők ügyelnek arra, hogy a hölgyek a sokféle csodaszép ruhához megtalálhassák kínálatukban a hozzájuk illő kesztyűket. A lélegzetelállító csipke díszítésekkel, az áttört mintákkal, a masnikkal valóban igazi ékei a hölgyeknek. A puha velúr bőr, a kényelmes selyembélés egész estés program során is maximális komfortot biztosít viselőjének. Uraim! Legyenek gavallérok, és a rendezvény, az esemény előtt ajándékozzák meg Önök kedvesüket, partnerüket egy ilyen csodaszép kesztyűvel! Legyen az este felejthetetlen a kesztyű pedig öröm elmék a hölgyek számára! A webáruházak most díszcsomagolásban küldik el a kiválasztott darabokat, így könnyítve meg az ajándékozást!
Posted on 2015-03-15 by admin
Szabadalmaztassa találmányait
Nem is tudtam, hogy mi a különbség a védjegy és a szabadalom között és abban sem voltam biztos, hogy különböznek-e egyáltalán egymástól. Ismerősöm szerint a szabadalom a találmányokhoz kapcsolódik, azok jogi oltalmát biztosítja. Mint tőle megtudtam, ha be van jegyezve a szabadalom, akkor tulajdonosának kizárólagos joga van a találmány szerinti megoldás hasznosítására, ám oda kell figyelnie, mert a szabadalmi bejelentés napjától maximum 20 évig érvényes. A szabadalom levédésekor azt is meg lehet adni, hogy Magyarországra vonatkozóan szeretnénk bejegyeztetni a szabadalmat, valamelyik országba vagy a nemzetközi rendszerekben szeretnénk szerepeltetni. Érdemes tehát elgondolkodni, ha valakinek otthon lapul egy találmánya, technológiája vagy gyártási módja, hiszen amire egy ember rájött arra rájöhet több is, és amit az első nem szabadalmaztat, azt lehet, hogy a negyedik vagy éppen tízedik ember fogja bejelenteni szabadalom levédésre. Ebben az esetben már felesleges lesz kapkodni, lemondhatunk az elsőknek járó elismerésről.
Napkollektor és napelem a neten
Az erőművek világában sokszor halljuk a médiákban, hogy az atomerőmű szolgáltatja a legolcsóbban a villamos energiát a számunkra. Azt azonban kevesebbet publikálják, hogy ez a legveszélyesebb energiaforrás. Aki környezettudatosan él, az biztosan más források után kutat. A napenergia hasznosítás nagyon jó alternatíva arra, hogy végleg nemet mondjunk az atomerőműveknek, hogy megakadályozzuk a kőolaj és a szén elégetésével járó környezetszennyezés növekedését. A Nap mindenkire és mindenhova süt, így a társas házak, az intézmények és a családi házak tetejére is. Ezek pedig ideális teret adnak a napkollektor oknak és a napelemeknek. A napenergia olyan megújuló energia, amely ingyen érkezik és ami mindig a rendelkezésünkre áll. Még a téli hónapokban is élvezhetjük a rendszer előnyét. Természetesen hazánkban a fő időszak a tavasztól őszig terjedő napok a naptárban, de kiegészítő fűtéshez a kissé borúsabb napokon is igénybe vehetjük a rendszert.
Posted on 2015-02-17 by admin
Kényelmes ülés érdekében állítható lábtámasz
Csak nem régen kezdtem el irodai munkát végezni, de már most érzem, hogy valamit tennem kell a kényelmes ülés érdekében. Munkavégzés végére minden nap megfájdul a lábam és olyan érzésem van, mintha betonból lennének. Ennek megoldása biztos vagyok benne, hogy nem ördöngösség, hiszen mások is hasonló tünetekkel küzdenek munkájuk során. Kolléganőim tudom, hogy már nagyon régen állítható lábtámasz t tartanak íróasztaluk alatt, csak eddig nem értettem a miértjét. Háziorvosomnak köszönhetően, akinek elpanaszoltam fájdalmaimat, tudom, hogy a lábfájás megelőzésére vásárolták maguknak. Az általuk használt 2 magasságállítási fokozatú mintázott felület csúszásgátló talppal van kialakítva, ez rendkívül praktikus, hiszen megakadályozza a láb hirtelen elcsúszását munka közben. Talán nekem is ilyet vagy valami hasonló lábtámaszra lenne szükségem, karácsonyra fogok is kérni egyet a családomtól. Remélem megvásárolják nekem, és januárban már kényelmesen tölthetem az irodai munkám alatt a túlórával is gyakran tűzdelt napokat.
Posted on 2015-01-05 by admin
Műköröm építéshez, kiváló minőségű körömcsiszológép
Egy igazán jó műkörmös pontosan tudja, milyen is az idei divat. Milyen színek a legkedveltebbek, milyen hossz a legnépszerűbb és milyen mintákat kérnek a legtöbbször a vendégek. Ahhoz, hogy a különböző kéréseket maximálisan ki tudja elégíteni be kell vásárolnia a legjobb kellékekből. Ezt ma már az internet segítségével pár perc alatt bárki megteheti. A rendelés leadása után pedig akár már másnap lehet dolgozni a műkörmös csiszológép pel, a körömnyomdával, a zselé lakkal és a sokféle műköröm alapanyaggal. A futárszolgálatok rendkívül gyorsan kézbesítik a megrendelt termékeket, méghozzá úgy, hogy bizonyos összeg felett fizetni sem kell érte. A webáruházak ugyanis megfelelő rendelés esetén átvállalják a kézbesítés díját. Így teszik még kedvezőbbé az amúgy is egyre barátibb árakat. Érdemes olyan szaküzletben vásásrolni, ahol a rendszerességért, a hűségért újabb kedvezmények járnak. Az akciók mellet a hűségpontok is segítenek abban, hogy a műkörmösök számára még vonzóbb legyen a vásárlás.
Posted on 2015-01-02 by admin
Felállást segítő ülés, gerinc problémával kűzdőknek
Életemben először (és sajnos nem utoljára ) akkor tapasztaltam meg, hogy milyen nehéz egy székről felállni, amikor iker gyermekeimet vártam. Az első hónapokban még persze nekem sem volt gondom, de az utolsó hónapokban sokszor előfordult, hogy nem szívesen öltem le, mert nem bírtam felállni. Külföldön élő barátnőm már akkor is megemlítette a felállást segítő ülést, de akkor még nem foglalkoztam vele, hiszen azt hittem ha megszületnek a gyerekek egyszerűbbé válik ismét a mozgás. Nem is volt semmi gond megszületésük után közel 10 évig, azonban akkor előjöttek ismét a fájdalmak. Orvosom vizsgálatok sorával kiderítette hogy gerincem betegedett meg és már nem bírja a mindennapok kihívásait úgy mint fiatalabb koromban. Mivel számítógép előtt dolgozok nem tehetem meg, hogy nem ülök napi 8-10 órát, megoldást kellett találnom. Ekkor jutott eszembe az Eszter javaslata. Szerencsére a felállást segítő ülés megtalálható már Magyarországon is az Értéksziget webáruház párnák és kényelmi eszközök menüjében.
Posted on 2014-12-31 by admin
Ukko natúr teák
A natúr teák ízét sokan élvezik nyaranta és télen is. Ám bionyára mindenkinél eljön az az idő, amikor egy kicsit másra vágyik. Imádja ugyan a kedvenc zöld teáját, de szeretné egy kicsit feldobni valamivel. Ilyenkor vegyünk elő egy jó teakoktél receptet és próbáljunk ki valami egészen mást, mint amit eddig megszoktunk. Nem baj, ha a teát ízesítjük egy kicsit, ha a teához hozzákeverünk ezt-azt és így egy kicsit más italt kaphatunk. A zöld teához például adhatunk egy kis citromot, nádcukort vagy mézet, kevés zöld alma szirupot, pár szem friss gyümölcsöt és egy pici szódavizet. Ebből a nyári mixből a gyerekek is ihatnak. Ha valami ütősebbre vágyunk, akkor kísérletezhetünk az alkoholos változatokkal is, kizárólag felnőttek számára. Egy kis jégre öntsünk kevés fehér rumot, adjunk hozzá néhány szem kandiscukrot, friss citromfüvet és öntsük fel trópusi gyümölcsteával, melyhez kevés citromot és mézet tettünk. A gyerekeknek rum helyett ananászlével is készíthetjük. Közeleg az ünnep, jön a szilveszter a tea új köntösben, más ízesítőkkel ezeken a napokon is fő italunk lehet.
Posted on 2014-12-23 by admin
Bababarát Wellness hotel
bélyegző- készítés
bizsu-divatékszer webáruház
E-roller
facsemete védő háló
felállást segítő ülés
gyerek ruhák és szoknyák
hidrofor tartály
intimkozmetikus
ipari alpinista
karácsonyi arcápoló csomag
mokaszin
natúr tea
női kesztyű
üveghátfal konyha
vizipipák
Proudly powered by WordPress • Theme: Padhang by Rizqy Hidayat .



URL: http://eskuvoi-torta.hu/az-eskuvoi-torta


Az esküvői tortáról...
Legtöbbünk életében előbb vagy utóbb elérkezik a nagy esemény: saját esküvőnk. Minden párnak van egy álomtortája, melyre ha rátaláltak tudni fogják.
Az esküvői vacsora elengedhetetlen része a torta, a finom fogások végén az est fénypontja. Az esküvői tortának nemcsak ízét, hanem küllemét is értékelik vendégeink. Valóban nem elhanyagolandó a külső a torta esetében, hiszen szinte minden esküvői fényképsorozat része az a kép, melyen az ifjú pár közösen felszeli a tortát.
- Hogyan, mekkora tortát válasszunk az esküvőre? Az esküvői tortát, mely általában kerek és emeletes, korábban a termékenység szimbólumának tekintették. Nem ritka a szögletes és a szív alakú torta sem. Ha különösen adunk a részletekre, akkor olyan tortát rendeljünk, melynek díszítése (marcipánbevonat, szalagok, gyöngyök stb.) illik a helyiség dekorációjához, a virágok, a lufik, az asztalterítő, esetleg a szalvéta színéhez.
Mindig rendeljünk kicsit többet szeletszámban, mint ahány vendéget várunk, ne számoljuk ki pontosan a szeletek számát, gondoljunk arra, hogy vannak akik nagyon szeretik az édességet és repetázni fognak. A várható fogyasztásnál körülbelül 20-25%-kal rendeljünk többet. Sok helyen szokás, hogy a lagzi végén csomagolnak a tortákból, süteményekből a vendégeknek.
Az ízesítésnél egyre nagyobb a választék. Egyre ügyeljünk, hogy a nagy hőségben nem célszerű tejszínhabos esküvői tortát választani, mert könnyebben megromlik, ráadásul hamar összeesik a hab a tetején, amitől nem nyújt túl gusztusos látványt. Amennyiben több tortát, vagy több emeletes esküvői tortát rendelünk, legyen többféle ízesítés, hogy legyen választási lehetőség.
Legnézettebb esküvői tortakészítők
Süti Mester ...  - Budapest Benedetto Fagylaltozó Kávézó ...  - Győr-Moson-Sopron megye Dolce Vita Cukrászda ...  - Budapest Auguszt Cukrászda ...  - Budapest Cziniel Cukrászda ...  - Budapest Miszter Muki Cukrászda ...  - Budapest



URL: http://eskuvoi-torta.hu/index.php?option=com_content&view=article&id=51


Hogyan használja oldalunkat
Regisztrálja ingyenesen cukrászdáját, cukrászatát, majd miután jóváhagytuk regisztrációs kérelmét hozza létre saját, illetve üzlete profilját, bemutatkozó oldalát. Regisztrációjakor megkapja virtuális számlaegyenlegén a bónusz jóváírást, amellyel oldalunk ügyfélszerző szolgáltatását kockázatok nélkül tudja kipróbálni.
Az első lépések megtétele után, bármikor oldalunk meglátogatásakor felhasználónevével és jelszavával be tud jelentkezni , majd az ajánlatkérések listájánál meg tudja tekinteni azok részleteit. Amennyiben az ajánlatkérés adatai alapján úgy dönt, hogy szeretne ajánlatot tenni esküvői tortára az ajánlatkérőnek, úgy kérje le, és jelenítse meg az ajánlatkérő elérhetőségi adatait .
Az elérhetőségi adatoknál garantáljuk, hogy telefonszám ot is fog találni az e-mail cím és név mellett.
Ettől a ponttól az ügyfél és az üzletszerzés lehetősége az Ön kezében van. A telefonszám ismeretében hívja fel, vegye fel a kapcsolatot az ajánlatkérővel. Hívásakor hivatkozzon oldalunkra, hogy az Esküvői-Torta.hu-n keresztül érkezett ajánlatkérésével kapcsolatosan keresi. Egyeztessék az esküvői torta és az esküvő fontosabb részleteit. Ha kell beszéljenek meg személyes találkozót. Majd mindezek után tegye meg ajánlatát a ajánlatkérőnek. (Amennyiben az ajánlatkérő nem valós telefonszámot adott meg, kérjük azt jelezze az Ezt a címet a spamrobotok ellen védjük. Engedélyezze a Javascript használatát, hogy megtekinthesse. címen, és az ajánlatkérést felülvizsgáljuk, illetve jogos reklamáció esetén az elérhetőségi adatok díjét visszatérítjük, és az ajánlatkérés töröljük.)
Sikeres ajánlattétel esetén, Önnek máris megtérült oldalunk szolgáltatása, és új értékesítési csatornáról szerzett ügyfelet.



URL: http://eskuvoi-vofely.hu/az-eskuvoi-vofely


Az esküvői vőfély...
Az esküvő során, és főként a lakodalmi mulatságban a jó hangulat egyik elengedhetetlen felelőse a vőfély.
A vőfély személye: Régen volt szokás, de ma újra divat vőfélyt hívni a lakodalomba. Régebben a család barátja vagy rokona vállalta a vőfély szerepet. Nem volt ritka még egy-két évtizeddel ezelőtt sem, hogy a lakodalomba nem egy hanem több vőfélyt is meghívtak.
Ma már feledésbe merült az, hogy barátot kérjenek fel erre a szerepre. Inkább hivatásos vőfélyt hívnak a lakodalmakba, akik felkészülve a vőfélykedésre, pontosan és szépen levezénylik a lakodalmat.
Feladatai :
A vőfély a "menyasszonyos" háznál először kikéri a menyasszonyt a szülőktől a leendő férje számára. Eztán elbúcsúztatja a családtagoktól (apa, anya, testvér, nagyszülő, násznagy). Mindezt régi rigmusokkal.
A lakodalomban a különböző fogások előtt kis versikével szórakoztatja a már éhes násznépet. Ezenkívül tréfás játékokat csinál, illetve csináltat a vendégekkel és az ifjú párral. Általában éjfélkor a gyertyafénykeringő és a menyasszonytánc következik. Ekkor az ifjú pár megkapja az ajándékait a násznéptől amit szintén a vőfély vezényel le.
A vőfély elengedhetetlen kellékei a bokrétás kalap és a szalagokkal feldíszített vőfélybot.
Ma már egyre több a modern vőfély, aki a násznép tájékoztatását, mozgatását, animálását és szórakoztatását helyezi előtérbe a sok vers és népszokás helyett. Sokan vőfély helyett ceremóniamestert fogadnak, aki öltönyben jelenik meg és nem mond verset.
Vőfély rigmusok: A vőfélyrigmus a népi vers alkalmi válfaja, a lakodalom szertartásmestere által elszavalt, az ünnepségsorozat fontosabb mozzanataihoz kapcsolódó kötött formájú alkalmi szöveg. A vőfély a középkori mulattatók, a 16.–18. századi énekes szolgák, szolgadiákok újkori népi megfelelője, aki azonban rendszerint nem alkotója, hanem csak előadója a vőfélyverseknek; a helyzethez illő módosításokat azonban ő végzi el. A vőfélyversek évszázados hagyományokat tartanak fenn.



URL: http://eskuvokepesek.hu


ESKÜVŐ•KÉPESEK
Igényes esküvői fotó és videó kedvező áron
Miért éppen az ESKÜVŐ•KÉPESEKET keresd, ha igényes esküvői fotókat vagy igényes esküvői videót szeretnél készíttetni a lakodalmadról? Mert
KÉPESEK ARRA, hogy az esküvőn, a nagy napon, a felvételek elkészítése során hatékonyan segítsék egymás munkáját, hogy minden mozzanat a lehető legjobb minőségben kerüljön rögzítésre mind az esküvői fotózás, mind az esküvői videofelvétel során.
KÉPESEK ARRA, hogy a maximumot hozzák ki az esküvőn rögzített alapanyagból. Hiszen az esküvőn felvett képi anyag csupán megmunkálandó nyersanyag számukra, melyet mind a fotózás, mind pedig a videofelvétel-készítés után többnapos utómunka követ.
KÉPESEK ARRA, hogy igényes fotóalbumot, slideshow-t, illetve esküvői filmet és kreatív videoklipeket nyújtsanak át a nagy nap főszereplőinek, az ifjú párnak, a menyasszonynak és a vőlegénynek. Olyan anyagot, mely méltó a neves naphoz, a menyegzőhöz. Melyet akár egy hónap múlva, akár egy év múlva, sőt több évtized múlva is szívesen vesz elő az ifjú pár, hisz méltóképpen őrzi életük egyik legszebb napjának, az esküvőjüknek az emlékeit.
Kik is azok az ESKÜVŐ•KÉPESEK ? Egy összeszokott alkotópáros. Egy fotós, Bodai Imre és egy videós, Wollner Péter személyében. Akik a mátkapár legszebb napját KÉPEKBEN MEGÖRÖKÍTIK.
Kedves házasulandók! Kedves menyasszony! Tisztelt vőlegény! Az ESKÜVŐ•KÉPESEK ideális választás azoknak, akik igényes fotókat és videót szeretnének erről a gyönyörű napról. Természetesen az ESKÜVŐ•KÉPESEK egymástól függetlenül is vállalnak munkát.
FIGYELEM! AJÁNDÉK!
A fotó- és videoszolgáltatás együttes megrendelése esetén,
amennyiben az a vacsorára is vonatkozik,
AJÁNDÉK JEGYESFOTÓZÁS VIDEOKLIP-KÉSZÍTÉSSEL!
Bodai Imre fotós ars poeticája
Szeretem az esküvőket, szeretem megörökíteni a menyasszony és a vőlegény közötti harmóniát, az ifjú párok egymás iránt érzett valódi szerelmét. Arra törekszem, hogy a kreatív fotókat barátságos, nyugodt légkörben tudjuk elkészíteni. Igyekszem, hogy a nagy nap főszereplői, a menyasszony és a vőlegény is fel tudjanak oldódni, és természetesen tudják élvezni mindezt, még az izgalmak közepette is. Fontosnak tartom, hogy az esküvői szertartásokon és a lagzin készült fotók évek múlva is hűen idézzék fel ennek a páratlan napnak, az egész lakodalomnak minden pillanatát. Lényeges, hogy mind az ifjú pár, mind pedig az esküvői vendégsereg számára méltó módon idézze fel a jeles napot, a kikéréstől, az esküvői szertartásokon át az esküvői vacsoráig, hogy ismét átélhessék az elmúlt eseményeket, lakodalmuk minden pillanatát. Sőt a távol maradottak részére is fontos, hogy a képeket nézegetve úgy érezhessék, mintha ők is jelen lettek volna a menyegzőn. Azt remélem, hogy ez a slideshow közvetíti fenti törekvésem. A fotózással kapcsolatos további részle- tekről, esküvői fotós csomagokról weblapomon, a www.bodai.hu oldalon található bővebb tájékoztatás.
Wollner Péter videós ars poeticája
Az esküvői videózás számomra kihívás. Hogy miért? A válasz egyszerű. Hiszen a lakodalom során a pillanat egyszeri és megismételhetetlen: ismétlésre nincs lehetőség. Ezért egyedi és izgalmas is egy videós számára ez a műfaj. Hiszem, hogy videósként meg kell tudni látni, illetve meg kell tudni örökíteni azokat a megható, bohókás, néha vicces vagy akár váratlan pillanatokat, és nem csak dokumentumjel- leggel, melyek sokat jelentenek a pároknak, s nem csupán az adott pillanatban, de még évek múltán is. Arra törekszem, hogy az általam készített esküvői filmmel, kreatív videoklipekkel felidézzem azokat az érzelmeket, érzéseket, melyek jelen voltak a különleges napon, a menyegzőn, hogy a munkám könnycseppet, vagy épp mosolyt varázsoljon még hosszú évek múltán is. Örömöt és megtiszteltetést jelent számomra, hogy eme jeles napnak részese lehetek, és erről méltó emléket készíthetek. És teszem ezt észrevétlenül, biztosítva ezzel az ifjú pár, a menyasszony és a vőlegény, valamint vendégeik felhőtlen szórakozását. Bízom benne, hogy mind a referenciák alatt megtalálható munkáim, mind pedig a www.digitalvideo.atw.hu oldalon található további videók közvetítik ezen törekvésem.
Tárhely és domain szolgáltatónk: Domain-Tárhely.net.



URL: http://eskuvokiskolaja.hu/szervezd-meg-konzultacio


Rendbe tesszük az esküvőd szervezését!
Kedves Menyasszony – Vőlegény!
Valószínűleg az elején hatalmas lendülettel és örömmel kezdtél bele az esküvőd megszervezésébe,  de az események sodrásában mindig eljön az a pillanat, mikor már az egész kezd egy szövevényes bűnügyi regényre hasonlítani , és ezért lassan az agyadra megy.
Te eljutottál már idáig?
Kezdenek már megfogalmazódni benned az alábbi gondolatok?
Nagy a káosz az esküvőszervezésed körül…
Már azt is bánod, hogy belekezdtél…
Tartasz attól, hogy semmi nem sikerül úgy, ahogy eltervezted…
Ha nem, akkor kérjük, hogy MOST HAGYD ABBA AZ OLVASÁST!
Ha ezek után mégis itt maradtál, akkor nagyon sok szeretettel köszöntünk, a – “JESSZUSOM, MOST HOGYAN TOVÁBB” – csapat táborában. Lehet, hogy ideges és stresszes vagy a közelgő esküvő miatt , de…
mi garantáljuk , hogy mindez elmúlik, ha te is eljössz a „Szervezd meg önállóan” nagy sikerű személyes konzultációnkra. A megbeszélés 2 óra időtartamú – mely alatt csak a te esküvőd és a te szervezésed lesz a legfontosabb téma. Felteheted kérdéseid, melyekre mi biztosan tudjuk a válaszokat és valamennyi félelmedet és bizonytalanságodat képesek leszünk eloszlatni, és a nehézségekre, problémákra megoldást találunk.
Sétálj be hozzánk a kérdéseiddel, és távozz tőlünk a kész esküvőddel!
Mi kínálunk egy olyan lehetőséget, mely az esküvő teljes költségvetéséhez képest jelentéktelen kiadás lesz, de hatalmas hasznot és megnyugvást adhat neked!
Használd fel a mi tudásunkat, és több éves tapasztalatunkat a saját esküvőd tökéletesítéséhez! Egyetlen alkalom mely minden bizonytalanságodat tisztázhatja!
„Oltári” csapatunk összesen 14 éve foglalkozik esküvők, és rendezvények szervezésével is. Ezért sok-sok emlékezetes esküvő megszervezésére, és lebonyolítására lehetünk büszkék. Rengeteg elismerést kaptunk már szóban és írásban a Pároktól, Örömszülőktől, sőt még esetenként vendégektől is. Ezért bizton állíthatjuk, hogy van bőven szakmai tapasztalat a hátunk mögött.
A konzultáció díja: 9.500 Ft*
A konzultáció helye: 1141 Budapest Vezér utca 74. (Örs Vezér tértől 1 perc)
4.750 Ft értékű AJÁNDÉK UTALVÁNY azoknak, akik bíznak bennünk: Az eredeti 2 óra megbeszélésen felül, plusz 1 órára szóló utalvánnyal ajándékozunk meg,  melynek témáját te választhatod meg. Egy későbbi időpontban további kérdéseket tehetsz fel, vagy készítünk közösen egy esküvői forgatókönyvet, mely sokat fog segíteni neked az esküvőd napján.
Tovább az időpontkéréshez
Bármely, a konzultációval kapcsolatos kérdésre készséggel válaszolunk a +3670 3 136 236 telefonszámon, vagy az info@eskuvokiskolaja.hu e-mail címen
Kizárólag előzetes egyeztetéssel, melynek hiányában sajnos senkit nem tudunk fogadni!
*A fenti ár az Áfát nem tartalmazza!
Eddigi hozzászólások:
Szabó Edina írta:
Kedves Ildikó és Ági,
Hát, végre megtörtént Minden nagyon jól ment, nem volt semmi baki. Nagyszerű ötlet volt a forgatókönyv! Mindenkinek ajánlani fogom, hogy esküvő előtt menjen el hozzátok. Mindent köszi!
Üdv. Edina
Mona írta:
Hihetetlenül sok munkával járt az esküvőnk, megszervezése. Örülök, hogy rátok találtam, mert rengeteg olyan dologra hívtátok fel a figyelmem, ami egyedül eszembe se jutott volna. Nagyon sok új információval és szervezési tanáccsal lettem gazdagabb. Az esküvőm szervezése majdnem kész és alig várom már a nagy napot. Köszi mindent lányok
Brigitta írta:
Mint nálatok is elmondtam, csak kíváncsiságból mentem hozzátok. Azt hittem mindent tudok, szervezésben verhetetlen vagyok, mert a céges bulikat is mindig rám bízzák. De az esküvő tényleg egy külön műfaj! Hálás vagyok nektek Gitta
Külön köszi a ruhatippet, bejött!
egy Anya írta:
A mi családunkban az a szokás, hogy a szülők szervezik a gyerekeknek az esküvőt, hogy nekik ne keljen idegeskedniük miatta. Annak idején a miénket is a szülők intézték, ezért nem sokat tudtam a szervezésről. Nem is gondoltam hogy ennyi mindenre kell odafigyelni. Még jó hogy van egy ilyen hely, ahol mindenben segítenek. Köszönöm. Magdi
csipetke írta:
Tényleg jól jött a segítség! Örülök hogy hozzátok fordultam, és köszönöm, hogy ennyire türelmesek voltatok velem Fruzsi
Zsuzsi írta:
Köszönjük a segítséget! Nagyon megnyugodtunk (végre!) Köszönjük az ajándékutalványt is, valószínű forgatókönyvet fogunk választani, de ez még nem biztos, még van időnk eldönteni Csajok, ne hagyjátok ki, mert nagyon jóóóó
Szóval még egyszer mindent köszönünk, és sok sikert nektek Zsuzsi és Gábor
Kriszta írta:
Szuper, hogy rátaláltam erre az oldalra!!! Nekem másfél hónap múlva lesz az esküvőm, és ennyi pénz simán megér szerintem, ha segítenek!
Regina írta:
A mi esküvőnk idén májusban lesz, de sajnos nálunk nagy a káosz, úgy örültem hogy megtaláltam ezt az oldat, mert így már látom a fényt az alagút végén. Nagy szükségünk van erre a konzultációra így mi biztos hogy elmegyünk. Keresni fogunk titeket telefonon.



URL: http://eskuvomarketing.hu


Marketing csomagok
Kiállítás marketing
&bigstar; Esküvői kampányidőszakok – marketing vezércikk
Mikor kampányoljunk? A legjobb kampány a jó munka és az elégedett ügyfelek, de nézzük meg, mikor érdemes a marketingünket és Online jelenlétünket erősíteni! Bizonyára mindenki megfigyelte, milyen ciklusok jellemzik az esküvők világát. Első érdeklődők, ajánlatkérések, aztán rengeteg ajánlatkérés, stb stb. Bár a szolgáltatók felkészülési időszakai eltérőek lehetnek, elmondhatjuk, hogy a főbb szolgáltatók vadászásának időszakai standardnak…
admin • 2011. február 3. csütörtök
Hatékony szövegírási tréning
Itt az ideje, hogy leülj és együtt megcsináljuk! Sokaknak hiányzik a hatékony és egyedi szöveganyaguk amellyel a weboldalon vagy a szóbeli kommunikáció során egyértelművé teszi mit és hogyan tesz, ki ő valójában. Az általános, jellemzők nélküli bemutatkozások unalmassá és egyformává tesznek, nem segítik az érdeklődő párokat. A tréning metodikája ezeket a mélységeket igyekszik feltárni, egy…
admin • 2015. március 3. kedd
A Ceremóniamester választás veszélyei
Vőfély vagy Ceremóniamester? Mi a különbség? A vőlegények általában részt vesznek a CM vagy a vőfély kiválasztásában. Bár az urbánus esküvők már vidéken sem sokban különböznek a fővárosi bulikból, mégis könnyen belenyúlhatunk egy álruhás vőfélybe, egy rutintalan ceremóniamesterbe, vagy egy Dj/Ceremóniamester combóba. A párok és a szolgáltatók szerint: “Mára a Ceremóniamester fogalma túlnőtt a szmokingos műsorvezető visszafogott sablonosságán”…
admin • 2015. január 21. szerda
III. Esküvőipari Marketing Konferencia
Pozicionálás – tárgyalástechnika- szerzői jogok – adwords, analitika, Facebook megoldások Esküvőmarketing a gyakorlatban 3.0 Online mesterkurzus Hello Social, Helló esküvő Budapest, 2013. November 22. péntek Helyszín: Lurdy Konferencia és Rendezvényközpont ( 40 főben maximalizáltuk a létszámot, csak eddig tudjuk fogadni a regisztrációkat) A szakmáról, és arról, hogy miként és milyen eszközökkel és miként találd meg…
admin • 2013. november 6. szerda
Jutalékot a helyszínnek – ki kinek tesz szívességet?
Több szakmai Facebook csoportban elkerült az a téma, hogy az esküvőszervezők mellett, a helyszínek is elkezdtek jutalékot kérni a szolgáltatóktól. A jutalékos téma még mindig érzékeny terület, hiszen vannak aki elvből nem adnak vagy nem kérnek, vannak akik meg már csak akkor számíthatnak munkára, ha felajánlják a kis százalékukat. erről még sokat fogunk vitatkozni és…
admin • 2013. október 9. szerda
Hungarian Wedding Award 2013
Hungarian Wedding Award 2013 A Hungarian Wedding Gala immár második ízben ad otthont egy rangos díjkiosztó eseménynek, mely más szakmák hasonló tapasztalatait és kezdeményezéseit alapul véve indult tavaly hódító útjára kifejezetten hagyományteremtő és imageépítő szándékkal. A Hungarian Wedding Award 2013 a magyar esküvő szakma által odaítélt díj 13+1 kategóriában. A díj ötletadója és gazdája, az…
Teremtsd meg a saját kategóriád
Fotósként sose az legyen a célod, hogy minden áron a magas árkategóriába akard magad pozícionálni. Először találd meg és vállald fel a saját stílusod, keresd meg hozzá a “hozzád értő” párokat. Nekik egyedi és felső kategóriás leszel. Te leszel nekik A fotós, és ők lesznek neked A pár. Ha nem ezt teszed, követheted mások praktikáit…
admin • 2013. február 6. szerda
A Hungarian Wedding Award 2012 jelöltjei
December 9-én a Gálán derül ki, kik nyerik a kategória díjakat  a Hungarian Wedding Award 2012-n. A 11+1 kategóriában arra a 3-3 jelöltre lehetett szavazni, akik a legtöbb jelölést kapták a november 28-án éjfélig tartó időszakban. Íme a jelöltek: Az év esküvőhelyszíne, vendéglátója: – Budapesti Történeti Múzeum – Waldorf Catering – Petneházy Huszárcsárda Az év…
admin • 2012. december 7. péntek
A MAGYAR ESKÜVŐ SZAKMA ÉVZÁRÓ RENDEZVÉNYE ÉS DÍJKIOSZTÓ GÁLÁJA
A rendezvény A MAGYAR ESKÜVŐ SZAKMA ÉVZÁRÓ RENDEZVÉNYE ÉS DÍJKIOSZTÓ GÁLÁJA Ahol kivételesen mi szórakozunk és nem szórakoztatunk! Bizonyára sokan és sokszor gondoltatok már arra kedves kollégák, hogy az évnek ebben az időszakában mindenki évet zár, számot vet, partizik, de mi rendezvényekhez kötődő szolgáltatók ilyenkor is dolgozunk… Számunkra nem adatik meg a lehetőség, hogy egy…
admin • 2012. november 29. csütörtök
Második alkalommal találkozik az esküvőszakma az EsküvőMarketing Konferencia keretein belül.
Második alkalommal találkozik az esküvőszakma az EsküvőMarketing Konferencia keretein belül. Második alkalommal találkozik az esküvőszakma az EsküvőMarketing Konferencia keretein belül. Büszkék vagyunk rá, hogy nem “kaszt jellegű”, hanem széles szolgáltatói palettát érintő és átfogó látogatói közösség jött össze az előző évben az ország minden részéről, sőt a határon túlról is. Ha szeretnéd a minőségi esküvős…
admin • 2012. november 22. csütörtök
Keressük a legeredetibb esküvői videókat
Keressük a legeredetibb esküvői videókat http://palyazat.indavideo.hu/video/Keressuk_a_legjobb_eskuvoi_videokat Országos versenyt hirdetünk profiknak és amatőröknek egyaránt. Várjuk a legmegdöbbentőbb, legviccesebb, legkönnyfakasztóbb esküvői filmeket. Maximum háromperces részlettel vagy rövid összefoglaló klippel lehet nevezni. A pályamunkákat szakavatott zsűri értékeli, és a legjobb tízre a közönség is szavazhat majd. Az anyagokat töltsétek fel a eskuvo.indavideo.hu oldalra! A pályázat leírása Országos versenyt…
admin • 2012. augusztus 21. kedd
Gyorsbillentyűk a Facebookon
Lassan már az esküvők is Facebookon köttetnek, de addig nézzük milyen billentyűkombinációkat használhatunk a közösségi oldal használata közben. Használat közben gyorsíthatunk, így ha éppen nem a marketingünket  erősítjük, vagy brandet építünk vagy ha éppen igen, akkor is hasznosak az alábbi információk. Windows Firefox: Shift + Alt + (kiválasztott szám vagy betű) Chrome: Alt + (kiválasztott…
admin • 2012. április 23. hétfő
Licitálj az esküvői ruhákra! Jótékonysági akció!
Lassan beindul az esküvőszezon és a Gyöngyszem Esküvői Bemutató Szalon úgy gondolta, az idei szezont jótékonykodással kezdi. Szerveztek egy Gálát, bevontak hírességeket, és licit alá bocsátottak a rendezvényen bemutatott ruhák közül kilencet, hogy a beérkező teljes összeget az Országos Mentőszolgálat számára tudják felajánlani. https://www.facebook.com/gyongyszemeskuvo/app_335699366478160 A rendhagyó bemutató az Országos Mentőszolgálat munkáját segíti, ugyanis a ruhákra licitálni lehet…
Idén is, 2012.05.13.-án vasárnap megrendezésre kerül a Fotóhajó!
Nagyobb hajó-igényesebb környezet-több kiállító-új trendek! Szeretettel várunk minden kedves fotóst, fényképészt, lelkes amatőrt és a kellemes programok kedvelőit idei első rendezvényünkre, a FotoHajó 2012-re! A rendezvény idei főtámogatója a SONY. A rendezvény exkluzív környezetben kerül bemutatásra, idei első egynapos workshopunk rengeteg újdonsággal jelentkezik. Az előadásoknak és gyakorlati bemutatóknak a Zsófia Főhercegné rendezvényhajó biztosít színhelyet, mely a…
admin • 2012. április 16. hétfő
A hét esküvője: Andrea und Philip
Heti vizuális felfrissülés  az Esküvő Marketingen. A Magyar Esküvőfotós Szövetséggel (Pillanart) kötött megállapodás keretében, Mostantól hetente teszünk közzé esküvői sorozatokat: A teljes sorozat és az eredeti méretű képek valamint az oldal megtekinthető itt: http://eskuvofotosok.hu/a-het-eskuvoje-andrea-und-philip/ Esküvői fotós: Szabó Zoltán | www.szemtanu.com Egyházi szertartás helyszíne: Maria Wörth, Wörthersee, Ausztria Vacsora helyszíne: Schlosshotel Velden, Wörthersee, Ausztria Dátum: 2010. június…
admin • 2012. április 12. csütörtök
2012 Márciusi esküvői domain hírek
A bejegyzés megtekintéséhez nincs jogosultsága! Az emelt szintű szakmai tartalom olvasásához regisztrálni kell az oldalon: Bejelentkezés
A lakodalom nem céges vacsora
Egy rendezvényszervezési anyagba készülő írásomból idézek, ami a – lakodalom mint rendezvény- témában íródik. Rendezvény szempontból a modern lakodalmak inkább hasonlítanak egy céges bulihoz, vőlegénnyel és menyasszonnyal. A változatos helyszínek és ételsorok ellenére a lakodalmi/esküvői vacsoráknak vannak olyan sajátosságai, melyeket illik és kell is figyelembe venni. Értve ez alatt a sorrendeket és az est felépítését…
Minőségi látogatókat generált a hóesés.
Mennyiség és minőség. Marketinges körökben rendszeresen visszatérő téma a látogatók mennyiségének és minőségének aránya, azaz az oldalunkra mesterségesen irányított rengeteg látogatóból, vagy sokezres felduzzasztott like-olóból mennyi képes a konverzióra, mennyiből lesz olvasó, vásárló, látogató. Most hétvégén, február 4-5-én volt Szegeden a VII. Menyegző esküvői kiállítás. A média az emberek fejébe Szegedet méteres hófallal presszionálta, hogy…
admin • 2012. február 6. hétfő
Esküvői szolgáltatókat kérdeztünk meg, mit gondolnak egymásról és a szakmáról.
Esküvői szolgáltatókat kérdeztünk meg, mit gondolnak egymásról és a szakmáról. Esküvői szolgáltatókat kérdeztünk meg, mit gondolnak egymásról és a szakmáról. Akinek volt véleménye és tapasztalata, valamint ideje, az válaszolt, amit köszönünk! A véleményeket változtatás nélkül közöljük, csak a helyesírási hibákat javítottuk. (az általatok használt fogalmakat is meghagytuk). A szakmacsoportokról alkotott tapasztalatok után a dokumentum végén…
admin • 2011. december 20. kedd
Esküvői Kiállítások 2012
Esküvő kiállítások 2012 2012 január 7-8. Wedding Expo Pécs Magyarország harmadik legnagyobb alapterületű esküvő kiállítását új helyszínen, 3000m2 alapterületen, a  Pécs-Expo Centerben (Pécs, Megyeri út. 72.) rendezzük meg 2012. január 7-8. között, az esküvő minden kellékével, a legjobb szolgáltatók, több ezer egyedi kínálatával. http://www.eskuvokiallitasok.hu/?tag=eskuvo-kiallitas-2012 2012 január 7-8. Wedding Style Show – Festetics Palota Exkluzív Wedding Style…
admin • 2011. december 12. hétfő
Esküvőipari Marketing Konferencia összefoglaló videó
Esküvőipari Marketing Konferencia from vagoartFILMS on Vimeo.
admin • 2011. december 1. csütörtök
1 2 3 … 7 Next &Rarr;
Copyright © 2014 – Griffin Theme



URL: http://eskuvomost.hu


Rólunk & Vélemények
Fotós szemmel
Esküvő Most
Esküvő fotózás. Csak igényesen.
Karácsony Máté vagyok. Szeretnék kiemelkedő szolgáltatást nyújtani azoknak a pároknak, akiknek fontos a minőség és a kreativitás a fotózás minden területén. Célom, hogy esküvőtök legszebb, legfontosabb, örömteli vagy akár humoros pillanatait újra átélhessétek. A fotókat egyesével válogatom és dolgozom ki, hogy a legjobb és legütősebb fotókat vehessétek majd kezetekbe.
Az átadott képek mindegyike feldolgozáson esik át (fényerő, színegyensúly, kontraszt…), és amennyiben szükségességét érzem retusálást is végzek akár az összes képen. Ezzel is garantálva a minőséget és igényességet.
A fotókat multifunkcionális, exkluzív DVD lemezen ad om át nektek.
A DVD lemez a következőket tartalmazza:
A válogatott képek et eredeti felbontásban v alamint web-re optimalizálva is odaadom, hogy könnyedén megosztható lehessen (email, Facebook, Twitter, Google+…).
A kreatív fotókból készített Full HD & HD diaporámát amelyet bármilyen HD formátum lejátszására képes eszközzel (tablet, okostelefon, számítógép, média lejátszó…stb.) le lehet játszani. Hogy mi is az a zenés diaporáma? KATT
A párokat rendszeresen meglepem 25x18cm méretű fekete-fehér  papírképekkel is, hogy a képátadáskor tapasztalt örömöt még tovább tudjam fokozni. Fantasztikus érzés a fotókat kézben is megfogni.
Az ár tartalmazza az egyszeri kiszállási költséget is! Rejtett, előrelátható plusz költség nincs.
Fotókönyv: Digitális eljárással a könyv lapjaira nyomják rá a fényképeket, (a külső kemény borítóra is!) tehát nem lapokra rögzítik, kasírozzák a fotókat. Ár/érték arányban az egyik legjobb megoldásnak tartom. Lehetőség van A4-es vagy attól nagyobb 30X30cm-es nagyságban is megrendelni. Nagy előnye hogy a lapok számának (26-60 oldal) hála, akár 120-160 fotó is megjeleníthető benne.
Hangulat-világítás, fénytechnika? Az esküvőkre felkért zenekarok, DJ-k bár legtöbbször hoznak magukkal 1-2 hangulat világítást (mindig ígérik, hogy bőven elég lesz), de a tapasztalatom az, hogy ezek még magára a zenekarra sem elég, nemhogy még a táncparkettre. Az esküvői jó hangulathoz, a hangulatos fotókhoz(!), bulihoz pedig elengedhetetlen a jó zene és a megfelelő fénytechnika akár legyen szó mulatós, retró vagy DJ által szolgáltatott zenéről. Külföldön ez már bevett szokás. Tudják, hogy félhomállyal nem lehet hangulatot varázsolni, de hazánkban ezen a téren hatalmas űr van. Az új fénytechnikai profilommal, eszközeimmel szeretném ezt az űrt betölteni azok párok számára, akik felkértek engem a nagy napjuk fotózására. Célom az, hogy ilyen módon a párok a hagyományos fénytechnika bérlés töredékéért hozzá tudjanak jutni ehhez a remek lehetőséghez, az esküvőn pedig az extra hangulathoz. (További részletek az árajánlatomban!)
Rózsaszín fény áradatban mikor a pár nyitó táncával felkavarja a padlón selymesen gomolygó füst takarót…
- nem lehet leírni. Ezt élőben kell látni! A célom az, hogy ezzel az új szolgáltatásommal tovább tudjam emelni az esküvőtök színvonalát és ezzel nektek és a vendégeiteknek örömet okozhassak. A bulin, lagzin készült képek hátterét a feketeség helyett a színek-fények is kitölthessék.
Árak és csomagok Az áraimat nem szeretném fix úgy nevezett “csomagok” keretei közé szorítani. Minden esküvő egyedi, ezért az igényeket, elképzeléseket felmérve egyedi árajánlatot adok nektek. A párral együtt én is élvezem a fotózást – nem unott, kiégett blazírt arccal űzöm a mesterségem – ezért legfontosabb a pár pozitív visszajelzése, megelégedettsége a számomra.
Esküvő fotózás eddigi főbb helyszínei:
Magyarország: Apc, Aszód, Boldog, Budapest, Boldog, Csepel, Dunaújváros, Eger, Fenyőharaszt, Gödöllő, Gyöngyös, Gyöngyöspata, Hatvan, Isaszeg, Jászfényszaru, Kartal, Lőrinci, Mátrafüred, Mátraháza, Nagyréde, Petőfibánya, Pomáz, Selyp, Szirák, Szurdokpüspöki, Tura, Zagyvaszántó…stb.
Szlovákia: Kolárovo
Címkefelhő: Esküvő fotózás hatvan, esküvő fotózás gyöngyös, esküvő fotózás gödöllő, esküvő fotó mátra, esküvő fotózás mátrafüred, esküvő fotózás pécel, esküvő fotózás szirák, esküvő fotózás heves megye, esküvő fotózás pest megye, esküvő fotózás isaszeg, esküvő fotózás aszód, Esküvő fényképezés hatvan, esküvő fényképezés gyöngyös, esküvő fényképezés gödöllő, esküvő fényképezés heves megye, esküvő fényképezés, pest megye, esküvő fényképezés isaszeg, esküvő fényképezés aszód, esküvői fotós, esküvői fényképész, esküvő fotó, esküvő fotók, esküvői fotó, esküvői fotók ,



URL: http://eskuvoorszag.hu


Főoldal Bemutatkozás Szolgáltatások Árak Esküvőszervezésről Elérhetőség
Rólunk/nekünk írták
A legjobb fotóink, videóink
Olvasd a naplónkat!
Bizonyára a Nagy Napra készültök, ha erre az oldalra akadtatok, vagy legalábbis arra gondoltok, hogy egyszer számotokra is eljön a Nagy Nap.
Akkor pedig nem a szervezés útvesztőiben kellene bolyongnotok, hanem csak átadnotok magatokat a körülöttetek, miattatok és értetek zajló eseményeknek.
Mi lehet az ideális helyszín, mik a szokások, az újdonságok, mik a lehetőségek különböző pénztárcákra, stílusokra és helyzetekre, mit kell tenni, hogy minden ott legyen, ahol és amikor kell – megannyi kérdés, ami igen sok fejfájást okozhat nem csupán a Nagy Napon, hanem az azt megelőző hónapokban is. Ha nem is az első, reményeitek szerint az utolsó esküvőtökre készültök, aminek tökéletesnek kell lennie. De hogy lehet tökéletes az, ami lépten-nyomon idegeskedést, bizonytalanságot, feszültséget okoz? Hogy ne aggódjátok végig az esküvőt és az azt megelőző időszakot, és át tudjátok adni magatokat a várakozással teli örömnek, miközben biztosak lehettek abban, hogy minden tökéletes lesz, a szervezéshez válasszatok bennünket! Mi segítünk kitalálni és megtalálni mindenkit és mindent, akire és amire szükségetek lehet egy igényes és jó hangulatú esküvőhöz a zenekartól a fotósig, a vőfélytől a köszönetajándékig. Megbízható partnereinkkel közösen minden terhet, szervezést, irányítást leveszünk a vállatokról, hogy álmaitok esküvőjén át tudjátok magatokat adni a felemelő pillanatoknak.
S hogy miért válassz bennünket?
tapasztalatunkkal, gyakorlatunkkal átsegítünk a buktatókon,
segítünk az előkészületekben (ne utólag jöjjetek rá, hogy másképp is lehetett volna),
igény szerint ott vagyunk az esküvőtökön, hogy minden ott legyen, ahol kell,
árgaranciát vállalunk,
időt és pénzt spórol unk,
mindent egy helyen megtaláltok,
és nem utolsó sorban, nálunk az esküvőszervezés díjmentes !
© Copyright 2009-2012 | Készítette: Balintko Bt.



URL: http://eskuvoparty.hu/articles/articles/Fatyol-vagy-fejdisz-a9.html


Esküvő Party Esküvői Portál / Cikkek / Fátyol vagy fejdísz?
Fátyol vagy fejdísz?
Minden menyasszony királylány mesebeli szép ruhában és az oldalán ott a hőn áhított herceg, aki talán nem szőke és valószínűleg fehér lova sincs mégis minden tökéletes, de ezért a tökéletességért sokat kell tennünk.
Az egyik legfontosabb jellemzője a szép menyasszony nak a tökéletesen hozzáillő ruha, kiegészítők és nem utolsósorban az elegáns hajviselet .
A menyasszonyok képeit nézegetve úgy érezhetjük egy hagyományos kontyot úgyis feldob majd a fodrász néhány csillogó hajdísszel, vagy a fátyol takarásában úgysem fog látszani valami bonyolult hajköltemény, mégis érdemes nagy figyelmet fordítani erre a részletre.
Keressek új fodrászt?
Ha az anyakönyvi hivatal t elintéztük, az esküvő előtt már jó előre egyeztessünk fodrász unkkal vagy  ha nincs állandó válasszunk egy szimpatikust, mert néhány kérdést muszáj időben eldönteni. Az egyik ilyen húsbavágó és nem egyszerű eldöntendő kérdés mit fog viselni a menyasszony? Fátylat, egy egyszerű tiarát kalapot esetleg csak néhány csillogó csatot szeretne? ( A hagyomány szerint fátylat csak az első esküvő n illik viselni és akkor sem való ha terhes a feleségnek való.) A menyasszony hajának hossza a leginkább meghatározó a frizura kiválasztásánál, de egy szép konty hoz akár némi póthajat is használhatunk anélkül, hogy ez rontaná az összképet.
A másik fontos szempont aminek a figyelembevételét nem kerülhetjük el a menyasszonyi ruha stílusa. A klasszikus ruhákhoz a konty való, modern stílusú ruhaköltemény ekhez remekül illik a kivasalt , egyenes frizura, de ha a ruha romantikus stílusú viselhetünk arcba hulló lágy hullámokat is a fejünkön legfontosabb, hogy a menyasszony érezze úgy, hogy megőrizte egyéniségét és előnyös számára a frizurája .
Meddig halaszthatom a döntést?
Jó ha a frizuraterv az esküvő előtt két hónappal már teljesen kialakult, hiába a szép ruha és a szerelmes vőlegény aki reggel kócos tincsekkel is gyönyörűnek lát az is fontos, hogy TE annak érezd magad.
A tapasztalatok szerint az utolsó festésre, illetve vágásra a nagy esemény előtt kb. két héttel érdemes sort keríteni és a vágás ügyében ez a vőlegény re is vonatkozik, mert ennyi időre van szüksége a hajnak, hogy egységessé váljon. Ha nyári esküvő t tervezünk a vőlegény esetében arra is gondoljunk, hogy a haj által takart területeken nem barnul le a bőre, ezért még fontosabb az utolsó hajvágás jól megválasztott időpontja, sőt még a kaján mosolyokat is megúszhatjuk a kevésbé jól nevelt vendégektől.
A hosszú hajú aráknak leginkább a kontyot ajánlják tartóssága, eleganciája miatt. Persze egy konty is ezerféle lehet ezen belül. Ha emellett döntünk az esküvő napja előtt két nappal mossuk meg a hajunkat. A teljesen frissen mosott hajból nehéz kontyot készíteni csúszóssága, selymessége miatt. Ezekre a részletekre a fodrász unk bizonyára felhívja a figyelmet.
Ha hagyományosan fátyol t szeretnénk viselni gondoskodjunk a megfelelő rögzítésről, inkább hajtű mint hajcsat sokkal jobban rögzít.
Általában a  rövid hajú nők teszik le e voksukat a kalap viselése mellett, mert elegáns megjelenést biztosít viselőjének, de közben takar is. A döntés előtt kérjünk tanácsot fodrász unktól milyen ötletekkel tudná ünnepire varázsolni rövid hajunkat, ha mégis a kalap nyer ne feledkezzünk meg itt sem a rögzítésről.
Milyen kiegészítőket válasszak a hajamhoz?
A tökéletes frizura a kiegészítők nélkül olyan mint szépséges menyasszonyi torta a dekoráció ráhelyezése előtt szép de csupasz. A kiegészítőket illetően is a választék szinte végtelenül sok. Virágok , gyöngyök, csillogó kövecskék, hajdíszek, csupán a harmóniáról nem szabad megfeledkeznünk. A frizurától függetlenül egy a menyasszonyi ruhával összeillő diadémmal is kiemelhetjük a hajviselet és a menyasszony szépségét. Viselhetjük a fátyol helyett is de fátyol lal együtt is.
A legfontosabb az elégedett, boldogan mosolygó ara aki ha csak egy napra is királynőnek érezheti magát.
Cikk kulcsszavak: Szépségápolás smink fodrász
Decoupage Köszönet Ajándék Lepd meg vendégeidet különleges decoupage technikával készített... Még több Köszönet Ajándék
„Ágota” Marketing Stúdió és Esküvőszervező Kft „Ami szem-, száj-, és fülnek ingere.” azt alakítom harmonikus egységgé!... Még több Esküvői Helyszín Éttermek
Affianced Ékszerészet Ékszerészetünkben egyedi tervek alapján készülnek gazdag formavilágú, magas... Még több Jegygyűrű Ékszer
alkalmi ruha koszorúslány ruha kesztyű dekoráció esküvői videó fejdísz vőfély esküvő Házasságkötő menyasszonyi csokor jegygyűrű esküvői fotó rendezvényszervező esküvői torta aprósütemény esküvőszervező smink Anyakönyvi ékszer szépségápolás menyasszonyi ruha étterem zenekar esküvőre esküvői csokor ceremóniamester menyasszonyi cipő esküvői meghívó öltöny menyecske ruha karikagyűrű esküvői dekoráció Terem kiegészítők nyakkendő férfi esküvői ruha szmoking férfi alkalmi ruha ültetőkártya szállás esküvői ruha Anyakönyvi Hivatal Kerületi menyasszonyi torta kellék esküvői helyszín esküvői kozmetika gyűrű báli ruha mellény Budapest fátyol Hivatal menükártya köszönőkártya



URL: http://eskuvoparty.hu/index.php


Menyasszonyi Ruhák
Esküvői Helyszín
Csokor
Esküvői Fotós
Esküvői Képgaléria és Inspirációk
Menyasszonyi Csokor
Esküvői Meghívó
Esküvői Torta
Amire szükséged lehet a szervezés során az Esküvő Party portálon megtalálod
Ha menyasszony vagy és információkat gyűjtesz az esküvő d és a lagzi d részleteinek tervezéséhez, akkor jó helyen jársz, megtaláltad a neked készült esküvői portált.
Itt mindent meg fogsz találni amire szükséged lehet az esküvőd szervezéséhez. Ötleteket, tanácsok at, inspiráló képeket és ha már tudod mire vágysz kiválaszthatod a számodra leginkább megfelelő szolgáltatókat is a házasságkötésedhez.
A galériában értesülhetsz a legújabb menyasszonyi ruha trendről, menyasszonyi frizura és csokor divatról, újdonságokról.
Hírt adunk a szolgáltatók akcióiról, kedvezményeiről.
Kinek érdemes esküvőszervezőt megbízni?
A bizonytalan, vagy nagyon elfoglalt menyasszony ok és vőlegények számára esküvőszervezési tanácsokkal is szolgálunk és ha még ez sem lenne elég esküvő a katalógusban szereplő esküvőszervező kből is válogathattok. Szakértelmük, és tapasztalataik valamint az a tény, hogy csakis megbízható és minőségi szolgáltatást nyújtó partnerekkel dolgoznak együtt arra biztatnak, hogy éljetek a lehetőséggel. Ha mégis magatok szeretnétek megszervezni az esküvőtöket és az azt követő lakodalmi mulatságot egy konzultáción mindenképpen érdemes részt vennetek az esküvői teendők litájának összeállításában .
Álmaid legvarázslatosabb  esküvői helyszíne
Olyan esküvői helyszín eket gyűjtöttünk össze számodra, hogy akár mini lagzi t szeretnél, akár hetedhét országra szólót, meg fogod találni a neked valót.
A szolgáltatók összetételben és persze árban különböző csomagokat állítanak amikből kedvedre válogathatsz. Érdemes közöttük alaposan szétnézni mert a hasonló kategóriájú helyek azzal teszik magukat vonzóbbá, hogy például a dekoráció t ajándékba adják, és-vagy az ifjú pár rendelkezésére bocsájtják a nászutas lakosztályt bónuszként a többi szolgáltatáshoz egy vagy  akár több napra.
Egyes helyszíneken arra lehetőség nyílik, hogy kihelyezett anyakönyvvezetővel akár egy  kastély parkjában gyönyörű virágkapu alatt, hozzátartozóitok könnytől fényesedő meghatott tekintetétől kísérve mondjátok ki az igent.
A helyszín előnyös adottságait és sajátosságait leginkább kiemelő és a Te ízléseddel megegyező dekorációs szolgáltatások is a rendelkezésedre állnak.
A helyszínt nyilván már a lagzi stílusának ismeretében választottátok ki, ezért könnyű lesz annak eldöntése a násznép hangulatának fokozására és a  nagy nap  gördülékeny levezetésére vőfély re vagy inkább ceremóniamester re van-e inkább szükségetek. A lapon szereplő ajánlatok között találtok univerzális, szakmájuk minden csínját-bínját tökéletesen értő profikat, akik minden körülmények között képesek tudásuk legjavát nyújtani és észrevétlenül mégis határozottan levezényelni életetek legszebb napját.
Zenekar vagy DJ?
A lakodalom másik fontos hangulat meghatározó elemének a zenekarnak a kiválasztásánál is érdemes a vőfélyetek tanácsát kikérni.
Ha már kiválasztottad  a menyasszonyi ruhádat és kiegészítőket hozzá, van fodrászod, sminkmester ed, menyasszonyi csokrod és találtál szimpatikus fotóst videóst is akkor elkezdhetsz keresgélni a különleges szolgáltatások között.
Legyen különleges
Akár tűzijáték ra vágysz, akár felröppenő fehér galambok kal vagy lepkékkel szeretnéd a magatok és a násznép számára felejthetetlenné tenni a nagy napot itt biztosan találsz szolgáltatót aki valóra váltja az álmodat.
Ha egy csoki szökőkút tal gazdagítod a lagzis menü kínálatot garantáltan az összes rokon gyermek örökre a szívébe zár.
Szükség van tánctanárra?
Ha  nem vagytok egy táncstúdió gyakorló táncosai és Te egy előrelátó menyasszony vagy akkor nem várod meg az esküvőd napját annak felismerésével, hogy tudtok-e együtt táncolni a pároddal vagy sem, hanem szétnéztek a környéken lévő tánciskolák környékén és egy szimpatikust kiválasztva már hónapokkal a nagy nap előtt vesztek néhány órát. Gyakorolni pedig otthon is lehet, sőt érdemes. Ebben is próbálunk segíteni nektek a tánciskolák, tánctanárok összegyűjtésével. A lakodalomban már egy profi táncospár önbizalmával rophatjátok a táncot.
Ha valamelyik  esküvővel vagy lakodalommal kapcsolatos kérdésedre, kételyedre nem találod meg a választ vagy tanácsot az oldalon kérlek írj és a lehető legrövidebb időn belül pótoljuk a hiányosságot. ( andrea@eskuvoparty.hu )
Sok sikert a szervezéshez.
Katona Andrea
Tervezd meg álmaid esküvőjét interaktív videónk segítségével!
Látogass el a http://kastelyoseskuvo.hu honlapra, tekintsd meg interaktív  esküvői videóinkat és válaszd ki, hogy milyen stílusú esküvőről  álmodsz, már...
Palácsik-Vajna esküvő
A méltó helyszínen Antonió Banderas villájában megtartott Palácsik-Vajna Lagzin igen sok híresség tette tiszteletét. A színésznő és becses családja néhány nappal a szertartás előtt
Esküvő helyszín a mesebeli Kerekerdő közepén
Ahol többet kap, mint gondolná…
Különleges pillanatokhoz…Mindent a vendég igényének, pénztárcájának megfelelően…Különleges helyszínek…:Napkelte Panzió, Rendezvényház, Erdei Iskola, Kézművesház…
Bejelentkezés az anyakönyvvezetőnél
A Magyar jog csak az anyakönyvvezető előtt kötött házasság ot ismeri el törvényesnek, az egyházi szertartás önmagában nem elegendő. Hazánkban a legtöbb ország gyakorlatához hasonlóan csak különneműek...
Biztos, hogy erre van szüksége egy férfinak?
Önmagadért szeret vagy csak egy bizsu vagy?
A nők önmagukkal szemben mindig magas követelményeket állítanak fel. Ezt kihasználva születhetett meg számos valóságshow
Menyasszonyi ruhák csak merészeknek!
A menyasszonyi ruha álmodat megvalósítani nagy kihívás.
Nem elég a divatot követni és persze sajnos a pénztárcánk is egy fontos tényező, az egyediség is természetes igény.
Új Blog Cikkek
Félig fiatal pár
Hugh Hefner a Playboy király újra eljegyezte csalfa menyasszonyát. Az ifjúnak már éppen nem nevezhető vőlegényt esküvőjük előtt öt nappal hagyta faképnél kedvese. Most újra jegyesek, esküvőjüket...
Esküvői mulatság Csecsen módra
Az esküvőjét mindenki nagyon különlegessé szeretné varázsolni a maga módján de azt gondolom a legtöbbünk számára a fegyver ropogás nem tartozik az eseményhez. A következő videón...
Esküvői bakiparádé
Az esküvőd napja mindig izgalmas, de a váratlan eseményeket te sem kerülheted el. :) Előfordulhat, hogy a menyasszonyi ruhádat kijelölendő területnek tekinti a leendő férjed kutyája, vagy a táncparkett ördögeként...
Sikítozva nevető menyasszony
Egy kis nyelvbotlás vidám perceket hozhat.  Ezennel törvény szerint feleségül veszlek…” A „törvény szerint” angolul „lawfully”, ezt a vőlegény „wawfully”-nak ejt, ami...
Ez fog történni menyasszonyi tortáddal pancserek kezében
A menyasszonyi torta a lakodalom fénypontja is lehetne akár, ha szakértő kezekre bízzuk az elkészítését és a tálalását. Ha esküvőszervező ajánlotta a videón szereplő...
Blog Cikkek Megtekintése
Esküvői catering és party service "Cateringart" Különleges nagy kedvezményeket tartalmazó ajánlatunkat és AJÁNDÉK akciónkat,... Még több Étel, Ital, Catering
karikagyűrű Terem Anyakönyvi kellék szépségápolás koszorúslány ruha aprósütemény rendezvényszervező zenekar esküvőre báli ruha szmoking menükártya ültetőkártya menyasszonyi ruha menyasszonyi csokor kiegészítők Anyakönyvi Hivatal menyecske ruha kesztyű gyűrű Budapest mellény menyasszonyi cipő smink esküvői fotó köszönőkártya fejdísz Kerületi ékszer fátyol esküvői ruha esküvői meghívó esküvői dekoráció vőfély dekoráció ceremóniamester esküvői esküvői helyszín szállás férfi esküvői ruha Házasságkötő öltöny Hivatal étterem menyasszonyi torta kozmetika nyakkendő esküvői csokor alkalmi ruha esküvő esküvői videó jegygyűrű esküvőszervező férfi alkalmi ruha esküvői torta



URL: http://eskuvoredj.hu


Esküvői Dj, Esküvőre Dj, Esküvő Dj és Ceremóniamester
Esküvők története
Esküvői Dj, esküvőre Dj és Ceremóniamester!
Rendeljen esküvőre Dj -t, helyszínre szabható hang és fénytechnikával!
Sokéves tapasztalat, naprakészség több zenei stílusban a buli hangulatához alkalmazkodva. Jazz, Funky, Rnb, Latin, Retro, Rock, Rock n Roll, Magyar ill. Modern tánczene, igény szerint  része lehet a Nagy Napnak. Felejthetetlen élmény, profi kivitelezés, személyre szabott árak. Vegye fel velünk a kapcsolatot, kérjen árajánlatot!
Esküvői Dj minden esetre!
Az esküvői buli sikerességét, a vendégek és persze az ifjú pár elégedettségét nagyban befolyásolja a megfelelően előkészített, és zeneileg is felépített műsor, amit egy szakmailag is elismert, tapasztalt lemezlovassal valóra tudunk váltani.
Amikor a házasodni vágyók esküvőre dj -t szeretnének, bizonyára felmerül néhány kérdés, amikre a következőkben szeretnék információval szolgálni. Szeretnék a segítségére lenni mindazoknak akiknek a költségek mellett fontos a minőségi szolgáltatás is.
Az ifjú párok egyre gyakrabban rendelnek lemezlovast esküvőre. Ma már lehetőség van a házasulandóknak esküvőszervezőt is segítségül hívni, hogy az előkészületek gördülékenyen haladjanak, míg ők munkájukat és más fontos egyéb teendőiket végzik. Ezért is lényeges, hogy az esküvői zene, ami felemelhet, és megkoronázhat egy csodálatos napot, végül ne bosszúságot és felesleges idegeskedést okozzon a nem jól megválasztott szolgáltatás miatt.
Ha az esküvői dj nem elég felkészült, nincs elég tapasztalata, nem tudja lereagálni mikor kéne stílust változtatni ahhoz, hogy mindenki jól érezze magát, ne mindig ugyanaz a korosztály szórakozzon, ez az est hangulatában megmutatkozik. Itt jön elő a rutin és a sokéves tapasztalat, ami az eddigi évek során végigkísért. Az emberismeret, zeneismeret (több stílusban is), a problémamegoldó készség, kreativitás, illetve improvizáció, amiknek mind együtt kell jelen lenniük a gondtalan szórakozás megteremtéséhez.
Előfordult az elmúlt években többször is, hogy az előzetes megbeszélt lista, ami a pár kedvenceinek része volt, kibővült azokkal a dalokkal, amiktől korábban kategorikusan elzárkóztak. Néha azonban a násznép felülír mindent, így felszabadultan mulathat mindenki, természetesen az ifjú pár beleegyezésével.
Itt ismét a Dj helyzetfelismerése, tapasztalata, és nem utolsó sorban felkészültsége a döntő, hogy abban a pillanatban az odaillő, mindenkit táncba hívó zenéket pörgesse.
Esküvőre Dj egyedi megoldásokkal!
A szolgáltatók sokszínűsége miatt, egyes Dj-knél túl nagy hangsúlyt kap a ceremóniamesteri szerepkör és hajlamosak túlbeszélni, túlkonferálni a party-t.
Fontos, hogy a konferálás és műsorvezetés összhangban legyen a zenei műsorral és ne menjen a buli rovására. Az egybekelést és az azt követő bulit általában néhány hónapos előkészület, szervezés előzi meg. Nincs annál kellemetlenebb, amikor a „tökéletességet” épp a zenéért felelős lemezlovas töri meg.
Ha esküvői dj -t rendel, akkor ezeket a tényezőket mind szem előtt kell tartani.
A lemezlovas miért is jó választás?
- Egész éjszakán át folyamatos műsort biztosít, megszakítások nélkül.
- Eredeti felvételeket pörget, eredeti előadóktól.
- Ellátja a ceremóniamesteri feladatokat is.
Mindezek mellett amit kínálok Önöknek!
-  Tapasztalt dj, aki jártas több zenei stílusban, megteremti az est emelkedett hangulatát, maximálisan alkalmazkodván az est programjaihoz, a násznéphez, és a közben felmerülő igényekhez.
-  Szertartás hangosítása, igény szerint
-  Komplett –hang és –fénytechnika helyszínre való kitelepítése, mérete igény szerint
-  Színpad telepítés, igény szerint
-  Ceremóniazenék összeállítása, ötletek erre vonatkozóan
-  Vacsorazene lista megszerkesztése, halk háttérzenék igény szerint(Jazz, Blues, Komoly zene, stb.), ötletek erre vonatkozóan
-  Folyamatos kapcsolattartás a közönséggel, személyesen és mikrofonnal is
-  Zenei kívánságok teljesítése és azok lejátszása a megfelelő blokkokban
-  Ceremóniamesteri feladatok ellátása. Az esküvői dj a forgatókönyvhöz alkalmazkodván levezeti az est műsorait. Menyasszonytánc, játékok, esküvői tortavágás, stb.
Az ifjú pár kívánsága szerint különböző izgalmas, vicces játékok is részét képezhetik az estének, ha esküvőre dj -t rendel.
Esküvői zeneszolgáltatás Dj Kürthy-vel.
Amennyiben lemezlovast rendel, a ceremóniamesteri feladatokat garantáltan egy sokéves tapasztalattal rendelkező party dj fogja kivitelezni. Árak egyedi megállapodás szerint, igény esetén teljes hang és fénytechnikával. A rendezvények sikeres lebonyolítására a sokéves tapasztalat és zenei felkészültség mellett, a megfizethető ár együtt garancia. Kérjen árajánlatot!
Bizonyára nem könnyű kiigazodni a szolgáltatók sokasága miatt, de függetlenül attól, hogy Engem tisztel meg azzal, hogy közös életük első hivatalos napjához hozzájárulhatok, mind szakmailag, mind emberileg, kívánok Önöknek hosszú, boldog, közös életet.
Szeretettel és Tisztelettel
Házasodni készülők figyelem! Lagzijuk szakadatlan jó hangulatáért válasszanak lemezlovast, hogy eredeti hangzásban szóljanak kedvenc dalaik, s legfőbb dolguk a felhőtlen szórakozás legyen!
Esküvőre dj a legjobb választás!
Amennyiben szeretnének Önök is biztosra menni és egy olyan hangulatú esküvőt akarnak, melyre mindenki vidáman emlékezik vissza, melyen a násznép végig táncolta az egész estét? Akkor az esküvői zene érdekében válasszák a kellő tapasztalattal rendelkező, rugalmas és mindig mosolygós, barátságos Dj Kürthy -t, aki még ceremóniamesteri szolgáltatásokat is vállal egyéni, kedvező árszabások mellett!
Tökéletesen összeállított zenékre szeretnének táncolni lagzijukon? Hívjanak lemezlovast, aki az Önök kívánságaival összhangban pörgeti a legjobb zenéket az éjszaka folyamán!
Kiváló szakmai és technikai háttérrel minden készen áll a minőségi, és vendégcentrikus esküvői bulira!
Profi hangzás
megfizethető áron!
Rendeljen esküvőre dj -t helyszínre szabható hang és fénytechnikával! Profi kivitelezés, megfizethető árak.
Court-T Production Webdesign 2011



URL: http://eskuvoredj.hu/adatvedelem


A http://www.eskuvoredj.hu honlap bármely oldalára, tartalmára hivatkozó link elhelyezése,
illetve a honlap „keretbe” ágyazott megjelenítése más üzleti vagy non-profit webhelyen, a honlaptulajdonos írásos engedélyének birtokában lehetséges. Ennek hiányában tilos! Továbbá az oldalon található információk, szövegek, videók, képek szerzői jogi védelem alatt állnak. Az Oldal tartalmának szerzői – és tulajdonjoga az Üzemeltetőt illeti meg!
A 2011. évi CXII. törvény információs önrendelkezési jog, az információszabadság, és az adatvédelmi szabályok értelmében, a szolgáltató az adatokat(Név, E-mail cím, Telefonszám) kizárólag árajánlat készítés céljából használja fel, és azokat nem továbbítja harmadik fél számára. A szerzői jog által védett weboldal bármilyen tartalma(kép, videó, szöveg, hang, stb.) és azok terjesztése, másolása, átalakítása, a tulajdonos felhatalmazása, beleegyezése nélkül tilos! Az esetleges visszaélések, azonnali jogi lépések kezdeményezését vonják maguk után!



URL: http://eskuvoredj.hu/erdekes-eskuvoi-szokasok


Érdekes esküvői szokások és kellékek
Esküvői szokások, tradíciók
Az esküvői szokások és babonák ma már nagyban különböznek a régi idők hagyományaitól, hiszen sok tradíciót elhagynak a mai esküvők, de ugyanakkor sok új dolgot átvesznek más országokból. Van azért pár dolog, ami szinte sohasem változik és a mai napig is jelen van az esküvői ünnepségeken. Ezen bizonyos mozzanatok alapját általában a régi idők babonái képezik és akár hisz a pár a babonákban, akár nem mégis követi a szokásokat.
A menyasszonyi ruha sem véletlenül fehér színű. A hagyomány egészen az ókorból eredeztethető, amikor is a fehér szín a lány tisztaságát, érintetlenségét jelképezte. Sok esetben persze ma már akadnak olyan menyasszonyok, akik más színt választanak, de legtöbben azért még mindig ragaszkodnak az elegáns, fehér viselethez. Általában már nem a dolog szimbolikája miatt, sokkal inkább megszokásból és egyszerűen csak azért, mert egy fehér menyasszonyi ruha önmagában is gyönyörű.
Tags: Blog



URL: http://eskuvoredj.hu/eskuvok-tortenete


Esküvők története egykor és napjainkban
Az esküvők több ezer éves múltra tekintenek vissza, ám az akkori és a mai esküvők már csak alig hasonlítanak egymásra. Sokszor egész országok sorsa múlt azon, hogy királyok gyermekei egybe keljenek. Olykor gazdagabb családok vonták össze így vagyonukat, de ma már az esküvők nem erről, hanem a szerelemről szólnak.;-) Az esküvő alkalmával minden családtagunk, barátunk előtt kinyilvánítjuk, hogy kivel is szeretnénk leélni hátralévő életünket. Természetesen némely hagyományok még ma is fontos szerepet játszanak a házasságkötésben.
Eredetileg a menyasszony és a vőlegény kísérete külön vonult a templomhoz, miután a vőlegény küldöttje kikérte a menyasszonyt a háztól. Az esküvőt tartó papnak és a hivatalnokoknak, akik a nem meghívott falubeliek voltak, süteményt és italt vittek. A vendégek és a hívatlanok pedig paptáncot jártak a templom előtt, valamint a mai szokásoktól eltérően a két násznép a saját lakodalmas házához tért vissza és nem együtt vonultak a fogadásra.
Miután újra megérkezett a násznép a lakodalmas házhoz, következett a menyasszony búcsúztatása. Ennek lényege az volt, hogy a menyasszony elbúcsúzzon a családjától, amit sokszor versbe foglalva a vőfény tett meg helyette. Ezek után a kárlátó következett, amikor is a menyasszonyos ház vendégei a vőlegényhez látogattak. Bármilyen nagy is volt a tömeg, mindig helyet szorítottak a menyasszony hozománya számára. Ebbe beletartozott minden ingatlan és ingóság, melyet az ifjú feleség a házasságba vitt, illetve a kelengye.
Régen nem egy napos ünnepség volt a lakodalom, hiszen az esküvő sokszor az egy héten át tartó lakodalom után következett. Az esküvő után, mintegy annak lezárásaként jött a sokkal visszafogottabb és emelkedettebb hangulatú asszonyavatás. Ennek során az újasszony vagy az ifjú pár ünnepi ruhába öltözött és így mentek el a templomba. A feleség ezután foglalhatta el, új családjának státusza alapján az Őt megillető helyet.



URL: http://eskuvoredj.hu/menyasszony-csokordobasa-hagyomanyok


Menyasszony csokordobása, hagyományok
A menyasszony csokra szintén elengedhetetlen kellék, ami a boldogságot szimbolizálja. A tradíciók szerint csokrot a vőlegény rendeli meg a kedvese számára és mivel kettőjük boldogságáról van szó, ő is kitűz öltönyére egy szálat a csokor virágai közül. Miután egybekeltek a szerelmesek a menyasszony hátat fordít a vendégseregnek és eldobja a csokrot. Ekkor következik a hajadon lányok csatája, ugyanis az lesz a soron következő ara, aki elkapja a csokrot.
A beolvadt szokások egyike az angolszász hagyományok szerint kötelező valami régi, új, kék és kölcsönbe kapott ruhadarab viselete. A „régi” ruhadarab a boldog, még hajadon éveket szimbolizálja, az „új” dolog pedig azt, hogy az egybekelést követően egy új szakasz veszi kezdetét a lány életében. A „kék” ruhadarab, ami általában harisnyakötő, eredetileg a menyasszony örök hűségének jelképe, amíg a „kölcsön kapott” szerzemény pedig az örök szerelmet szimbolizálja.
Tags: esküvői hagyományok , Esküvői kellékek , Menyasszonyi csokordobás , szokások



URL: http://eskuvoshotel.hu/component/content/article/component/content/article/144-eskuevs-nyilt-napot-tartottunk


Esküvős nyílt napot tartottunk
2013.10.27-én esküvős nyílt napot tartottunk. A gyönyörű napsütéses késő októberi vasárnapon számos szolgáltató partnerünk és érdeklődő képviseltette magát. A nyílt nap lehetőséget biztosított minden kedves esküvős érdeklődőnek kérdezni, hiszen nem mindig egyértelmű, hogy mikor tervezünk a legjobban, hogy semmi ne maradjon ki.
A szolgáltatók közül hívtunk vőfélyt, cukrászt, anyakönyvvezetőt, fotóst, grillázsost, koktélost és tüzijátékost, de a parkolóban egy egyedülálló partybuszba is bekukkanthatott bárki. A vendégek a szépen felöltöztetett esküvős termeket, megterített asztalokat, szálláslehetőségeket nézegethették, fotózhatták. A kimerítő nap után jól esett az ebéd, melyet svédasztalról kínáltunk. Olyannyira remek volt az idő, hogy sokan a napsütéses teraszon fogyasztották el az ebédet. Ez jó alkalom volt arra, hogy az ifjú párok teszteljék konyhánk remekeit is.
Reméljük minden kedves vendégünk, érdeklődő jól érezte magát és be tudta gyűjteni mindazon információt, amire kíváncsi volt.
A napról készíítettünk mi is pár hagnulatfotó, melyet itt tekinthetnek meg:



URL: http://eskuvoshotel.hu/lovasbemutato


Színesebbé és felejthetetlenné teszi az esküvőt egy látványos alföldi, hagyományőrző csikósbemutató. A program után a vendégek is kipróbálhatják az ostorozást, a lovaglást.
További fotók. >>> Ugrás a galériához.
A lovasbemutató menete (kedvcsinálóként):
Belovaglás: Ez a lovasbemutató a 19. századi lovas nép életét mutatja be. A magyar csikósoknak azokat a lovasokat nevezzük, akik a ménest vigyázták, lovagolták és legeltették. Ezek a csikósok egész nap együtt voltak lovaikkal, és azon fáradoztak, hogy minden lehetséges dolgot megtanítsanak nekik. Hogy ez mennyire sikerült nekik, ezt láthatják a következőkben. Természetesen a csikósok hónapokig gyakorolnak lovaikkal, amíg ezeket a feladatokat be tudják mutatni.
Pihenés: Nemcsak együtt dolgoznak, hanem együtt is pihennek.
Ülés: Különösen nehéz a lovakat erre az ülésre megtanítani. A régi időkben, a „betyárok“ világában a csikósok azért fektették le lovaikat, hogy mögéjük bújva a zsandárok elől elrejtőzzenek. Hátukra állva pedig messzebbre láthattak el a pusztában.
Játékok előtt: Akkoriban hagyomány volt, hogy a csikósok Pünkösdkor versenyt rendeztek, ahol összemérhették lovastudásukat. A legügyesebb a „Pünkösdi Király“ címet kapta, melyhez egy csók járt a falu legszebb lányától, illetve egy évig ingyen ihatott a helyi kocsmában. A versenyszámként szereplő játékok közül mutatnak most be néhányat a fiúk.
Bábuverés: Az első a bábuverés. Régebben egyáltalán nem volt ilyen békés játék, mert a csikósok bábuk helyett futó vadnyúlra vadásztak.
Pohárvivés: A második a pohárvivés, amikor egy teli pohárral a kézben kell egy teljes kört vágtázva megtenni. Az nyer, akinek a kör végén a legtöbb bor marad a poharában.
Kendőtépés: A harmadik a kendőtépés. El kell venni azt a kendőt a csikóstól, melyet a menyasszonyától kapott. Korábban azt mondták, hogy az a legény, aki elveszti a kendőt, elveszti a mátkáját is.
Ostorbemutató: Most következik az ostorbemutató. A program után önök is kipróbálhatják az ostorcsattintást és a lovaglást.
Asszonynevelés: A csikósok most azt mutatják be, hogyan neveljék a férfiak feleségüket. Hogy még jobban el tudják képzelni, szükségünk lenne két önként jelentkezőre.
Szamár: Most pedig bemutatom önöknek két kedves kolleginánkat: Jucit és Terit. A szamarak is meg tudják tanulni ugyanazokat a feladatokat, amiket a lovak, sőt, annál többet is.
Lóemelés: Rövid bevezetésként a következő produkcióhoz csak annyit mondanék, hogy a ló körülbelül 450 kg-ot nyom, és ennek egyharmadát kell a lovasnak megtartania.
Asztalnál: A sok feladattól a lovak megéheztek, a fiúk pedig megszomjaztak. Következik a „pusztai vacsora“.
Fogathajtás: A következő feladat a fogathajtás. A fogathajtásnak általában véve, illetve manapság mint versenyszámnak is, nagy hagyománya van Magyarországon. Ebben a sportágban több Európa- és világbajnokkal is büszkélkedhetünk. A lovakat gondosan kell kiválasztani. Nemcsak a méret és a szín számít, hanem a lovak természete, temperamentuma is.
Puszta-ötös: Most következik a pusztaötös, melynek története a következő: A 19. század elején egy német festő, Ludwig Koch, vászonra vitt egy festményt, melynek címe „Fantázia“ volt. Ezen a festményen 5 ló volt látható, melyet egy lovas hajtott, azon a módon, melyet most önök is látni fognak. 50 évvel ezelőtt egy magyar cirkuszi idomár látta ezt a festményt, és elhatározta, hogy megvalósítja aképen látható mutatványt. Azóta kötik így egybe a pusztaötösben a lovakat.
Ötös végén: Véleményem szerint ez egy felejthetetlen élményt nyújtó látvány, és azt hiszem, megérdemel egy hatalmas tapsot.



URL: http://eskuvoshotel.hu/lovas-hinto-berles


Remek látványosság és örökre szóló élmény lehet, ha az ifjú pár a szertartáshoz vagy a Kúriába feldíszített lovas hintón érkezik. Amennyiben a szertartás Lajosmizsén van, úgy a násznép szállítása megszervezhető lovaskocsikkal Lajosmizsére és vissza.



URL: http://eskuvoshotel.hu/projektoros-kivetites


Remek ötlet lehet, ha a vacsora előtt (vagy közben) egy az ifjú párról szóló összeállítást (zenés slideshow, videó stb.) prezentálunk a meghívott vendégeknek. A projektoros kivetítés minimális költséggel jár, viszont a hatás biztos nem marad el. Javasoljuk esetleg a család többi tagjának is az ifjú párnak szóló meglepetés gyanánt. A kivetítésről további információ kérhető a rendezvényszervező munkatársunknál.
(Cimkék: projektoros kivetítés, vetítés esküvőn, slideshow vetítés esküvőn, esküvői rendezvényen vetítési lehetőség)



URL: http://eskuvoshotel.hu/szobak


S zállodánkban jelenleg 58 különböző típusú szobában és lakosztályban 130 fő elhelyezését tudjuk biztosítani. Az alábbiakban részletesen is b emutatjuk a különböző szobatípusokat és azok felszereltségét. Felhívjuk kedves vendégeink figyelmét, hogy minden szobán kban tilos a dohányzás! Szállodánk minden szobájában ingyenes WIFI működik. A szo batípus leírásait ide kattintva lehet letölteni : Geréby szobaleirások Pdf .
Ál talános árlistánkat , mely a szobaárakat és egyéb szolgáltatásaink árait is tartalmazza, az alábbi linkeken pdf formátumban letöltheti.
Szobafotók-galéria!



URL: http://eskuvoshotel.hu/terkep


Kérjük, hogy GPS navigácó használata esetén győződjön meg róla, hogy az itt megadott koordinátákat készüléke tizedesfokban vagy fok percben kéri!



URL: http://eskuvoshotel.hu/tuezijatek


Ajánljuk a remek látvnyosságot akár meglepetésként az ifjú pár részére. Iőtartama kb. 6 perc, szállóvendégek miatt legkésőbb 22:00 órai kezdettel vállaljuk. A szolgáltatásról további információ és árajánlat kérhető a rendezvényfelelős munkatársunknál.
(Cimkék: tüzijáték esküvőre, esküvői rendezvényre tüzijáték rendelése, tüzijáték nászajándékba)



URL: http://eskuvostart.hu//index.php//index.php/31?q=article/31/


főoldal » hírek » Gasztronómia, édességek, torták »
Hagyományt őrző lakodalmi fogások
2009. 04. 02. hagyomány , lakodalom , sütemények , torták
Régen a lakodalmi ételek, sütemények nagy gonddal készültek, hiszen az asszonyok, leányok saját kezűleg készítették őket. Sajnos ez a szép szokás elveszett a múltban, és ma már kevés esküvőről lehet elmondani, hogy házi készítésű ételeket, vagy süteményeket szolgálnának fel a násznépnek.
A lakodalmi sütemények közül különleges gonddal készült a menyasszonykalács, násznagykalács, örömkalács. Tésztájába élő vesszőket szúrtak, valamelyiken gyümölcsök, gyertyák, sőt mézeskalács vagy más tészta is volt. A vidéki rokonokat már délelőtt a szertartás előtt megvendégelték. A szertartás után a menyasszony hozzátartozói hozták a vőlegényes házhoz, ott valamennyi vendéget megkínálták vele, sőt, még az otthon maradottaknak is küldtek belőle, ezzel is megerősítvén a házasságkötés tényét. Verssel köszöntek be, melynek vallási jellegű üzenetet hordozott:
De mi nem gyöttünk üres kézzel útra, Két örömkaláccsal láttuk el magunkat. Öröm annak emlékére, Midőn Krisztus Urunk a pusztában tanított, Ötezer ember öt árpa kenyérrel jóltartott. Most pedig násznagy uram, tessék, Úgy ossza el ezt a menyasszonyi ajándékot, Hogy minden vendég megelégedve távozzék.
Délután a körülbelül 80-100 fős vendégsereg és a kíváncsi falubeliek előtt az első vőfély kikérte a menyasszonyt. Szép verses kikérőt mondott és színes szalagokkal feldíszített rozmaringgal intett a zenészeknek, akik játszottak egy strófát, aztán megint szavalt és megint egy nóta következett. A násznagy közben borral, a fehérkötényes szakácsnők és koszorúslányok kaláccsal kínálták a vendékeket. A vacsora nyolc-kilenc órakor kezdődött: tyúkhúsleves csigatésztával (amit ugyancsak házilag készítettek), főtt hús paradicsommártással, töltött káposzta, rántott hús, sült hús, fasírozott, rizs, savanyúság, túrós, mákos, diós rétes, linzerek, piskóták, torták. Kimondhatatlan bőség! Éjfélkor elérkezett a lakodalom fénypontja, a menyasszonytánc. A menyasszony piros pöttyös menyecskeruhába öltözött, a fejét édesanyja bekötötte szép szines kasmír kendőjével. A vőlegény is átöltözött. A násznagy elkurjantotta magát, hogy eladó a menyasszony és sorban minden vendég megtáncoltatta. A táncért fizetni illett, amit a násznagy két összefordított tányérban gyűjtött és zörgetett. A menyasszonytánc után újabb vacsora következett, méghozzá disznótoros: sült hús, hurka, kolbász, párolt káposzta és még frissen sült rétes is. Ezután az újdonsült menyecske és ifjú férje elvonultak a titokzatos nászéjszakára, a vendégek pedig reggelig folytatták a mulatságot.
Egyben sült lakodalmi fasírozott
Hozzávalók (4-5 személynek): 50 dkg darálthús, 2 tojás, 3 db zsemle (friss), 2 fej vöröshagyma, só, feketebors (őrölt), zsemlemorzsa, tej, 5 gerezd fokhagyma, 3 evőkanál olvasztott zsír
Elkészítése: Apró kockákra vágjuk a vöröshagymát és üvegesre pároljuk az olvasztott zsíron. Az össze zúzott fokhagymát, és a tejbe áztatott majd kézzel kinyomkodott zsemléket hozzáadjuk, és alaposan összekeverjük. Ezekhez hozzáadjuk a darálthúst és a tojásokat, majd ízlés szerint sózzuk, borsozzuk. Formáljunk az összekevert alapanyagokból hosszúkás formát, majd tegyük egy tepsibe, amit előtte zsírral kikentünk és zsemlemorzsával megszórtunk. Régen kemencében sütütték az asszonyok, de a mai technikával a sütőt állítsuk 180 fokra és 40-50 percig, és addig süssük, amíg szép piros ropogós nem lesz.
Házi túrós rétes
Régen az asszonyok maguk készítették a rétes tésztáját is, amihez nagy rutin és türelem kellett. Az alapanyagok összekeverése után a tésztát egy hatalmas nagy asztalra nyújtották ki. Az asztalon tiszta terítő volt, ami be volt lisztezve, hogy a papír vékonyságúra kinyújtott tészta ne ragadjon oda, és segített a feltekerésében. Miután a tészta ki volt nyújtva, elkészítették a sós illetve édes töltelékeket.
Hozzávalók (4-5 személynek): 1 csomag bolti rétestészta, 50 dkg túró, kristálycukor (izlés szerint), csipetnyi só, 1 citrom reszelt héja, 2 kiskanál citromlé, mazsola (ízlés szerint),1 dl olvasztott zsír, 2 tojás sárgája, 5 evőkanál tejföl.
Elkészítés: A rétes tésztát óvatosan lapjaira szedjük, majd az olvasztott zsírral minden lapott vékonyan bekenünk, és egymásra halmozzuk. Fontos, hogy a tészta alatt legyen tiszta konyharuha, ami segít a töltelék elhelyezése után feltekerni a rétest. Ha ezzel kész vagyunk, elkészítjük a túró tölteléket. A túrót összekeverjük a tojás sárgájával, tejföllel, kristálycukorral, és csipetnyi sóval. Hozzáadjuk a citrom levét és héját, majd a mazsolát. Tipp: A mazsolát érdemes rumba vagy konyakba áztatni, így megpuhul, és finom ízt ad a tölteléknek. A kész tölteléket a tésztának azon felére halmozzuk, ami felénk van, mert csak így fogjuk tudni feltekerni. Figyeljünk a töltelék mennyiségre, egyrészt hogy ki ne szakadjon a réteslap, és fel tudjuk tekerni. A feltekert rétest kenjük be vékonyan olvasztott zsírral, majd 180 fokos sütőben aranybarnára süssük. Tálalás előtt hintsük meg porcukorral.
Dátum: 2015.05.17. vasárnap Paszkál napja



URL: http://eskuvotanc.hu/gyakorikerdesek.html


A Táncok
Egyéni Órák
Best of Koreok
Esküvőtánc bemutatófilm
Kattints ide»
EsküvőTánc az Aktívban
Csoportos felkészítés!
Egyéni órák!
Elolvasom»
Esküvőtánc koreográfiák!
Általánosan elfogadott és alapvető illemszabály, hogy a lakodalom táncos mulatságát az Ifjú Pár nyitja meg. A vacsora után – általában egy keringővel, de manapság már elfogadott mindenféle táncstílus, sőt bármilyen vidám és ötletes, hangulat-pezsdítő korográfia is – az általatok előre kiválasztott, akár a zenekarral is leegyeztetett, vagy kimondottan az alkalomra összevágott zeneszámra csakis TI kiléptek a táncparkettre és táncotokkal megnyitjátok a mulatságot. Ezt a táncot illik csókkal zárni, amit a vendégek tapssal köszöntenek, majd ezután kezdődhet a násznép számára is a tánc.
Gyakori Kérdések és Válaszok
Lehetséges a lakodalom helyszínén is egy utolsó táncórát venni? Nagy valószínűséggel nem lesz rá szükség, bár ha egyedi, bonyolultabb tánckoreográfiát választottatok, vagy a helyszínen adódnak egyéb nehézségek (például nem négyzet alakú a tánctér...stb.), akkor jól jöhet egy helyszíni utolsó táncpróba. (A helyszíni táncpróbának külön díja van.)
Vehetünk-e gyors, intenzív táncleckéket? Természetesen igen. Lehetőségetek van Intenzív tanfolyamra beiratkozni, vagy egyéni tanrendben igény szerint Intenzív Egyéni Tánckurzuson részt venni, ahol akár Egyedi Nyitótáncot, akár több tánc alaplépéseit és azok kombinációit is elsajátíthatjátok.
Választhatunk mi zenét a Nyitótáncunkhoz? Természetesen választhattok zenét. Egyedi Nyitótánc esetén a Rátok szabott koreográfia az általatok kiválasztott zenére készül.
Nem tudjuk eldönteni, hogy milyen zenére, milyen táncot táncoljunk? Ha bizonytalanok vagytok és nem tudjátok kiválasztani a zeneszámot a Nyitótánchoz, mi segítünk Nektek! Személyes megbeszélés során biztosan sikerül egy Hozzátok illő táncstílust és zenét találnunk.
Lehet a keringő helyett más Nyitótáncot táncolni? Természetesen, sőt! Az Egyedi Nyitótáncok esetében szivesen állítunk össze bármilyen vidám és ötletes, hangulat-pezsdítő koreográfiákat is, melyek kizárólag Nektek készülnek és Rólatok szólnak! A határ a csillagos ég! :)
Használhatunk különböző kellékeket a Nyitótáncunkban? Nagyon sokféle kelléket lehet a Nyitótáncba beépíteni. A lényeg, hogy a tánc és a zene stílusával a kellék összhangban legyen. Kedvelt kellékek megtekintéséhez kattints ide!
Lehet ajándékba adni Esküvő felkészítést? Igen. További információ itt
Lehetséges az Esküvői ajándéklistába felvenni az Esküvői felkészítést? Igen, a tanfolyamokat is bármely formában, valamint az egyéni órákat is igény szerint. További információ itt
Szeretnénk meglepni vendégeinket egy rövid tánctanulással. Lehetséges, hogy eljöttök az Esküvőnkre? Akár az Esküvőtőkön, akár egyéb fogadásokon vállaljuk rövid, egyszerű táncos koreográfia tanítását és együtt táncolását a vendégekkel. Biztos, hogy utánunk a parkett nem marad szárazon, illetve üresen! :)
Szükséges-e hoznunk a táncórára az Esküvői cipőnket? Javasoljuk, hogy hasonló cipőben gyertek az órára, mint amit a Nagy Napon is viselni fogtok (mind a sarok magasságra, mind a cipő felépítésre vonatkozólag). Ha már megvan az Esküvői cipő, akkor érdemes elhozni az utolsó pár táncórára.
Mikor kezdjünk el táncórákra járni?
Abszolút Tőletek függ, hogyan szeretnétek beosztani a táncórákat az egyéb esküvői teendők mellett. Ideális, ha az intenzív tanfolyamot már befejezitek legalább egy hónappal az esküvő előtt. Egyéni tanrend esetében maximálisan a Ti igényeitekhez igazodva történik a tánctanítás, akár délelőttönként, akár hétvégén, akár elosztva hetenként egyszer, akár intenzív ütemben. Javasoljuk, hogy velünk konzultálva jó előre osszuk be a felkészülés időpontjait és gyakoriságát, nehogy kicsússzunk az időből.
Felvehetjük videokamerára az órát? Az egyéni órára lehet kamerát hozni. A Nektek készített egyedi koreográfiáról készíthettek felvételt, ami nemcsak segíthet az otthoni gyakorlásban, de egyúttal örök emlék marad és természetesen a jövőben bármikor felfrissíthetitek vele a tanultakat.
Vehetünk Egyéni Táncórákat vidéken is? Igény szerint Intenzív Egyéni Órákra van lehetőség vidéken is.
Bármely további kérdésetek lenne, állunk rendelkezésetekre!
kezdőlap » tanfolyamok » gyakori kérdések » a táncok » egyéni Órák » kapcsolat » linkek » fittánc
Copyright © Giczi
vissza a fittánc oldalra



URL: http://eskuvotokre.hu


<img src="images/popup.jpg">
Esküvőtökre.hu Party és esküvőszervező iroda
Party és esküvői dekorációk
Asztali futók és székszoknya bérlés
Esküvői helyszín ajánlataink
Gyöngynyakláncok
Vendég- vagy köszönetajándék
Menyasszonyi ruha és fátyol
Szakemberek Akikre csak szükségetek lehet
Kozmetikus-sminkmester
A házassági szerződésről
Esküvőszervezés címlap
Esküvőszervezés vagy esküvői dekoráció? Fordulj hozzánk!
Tekintsd meg most 2015-ös székszoknya ajánlatunkat! Ajánljuk még egyéb esküvői dekorációs kínálatunkat , melyeket akár ki is bérelhetsz!
Esküvői dekorációs kínálatunk többek között menyasszonyi csokor, vőlegény és tanú kitűző, főasztali-, autódísz, székszoknya, székhuzat, széklepel, asztali futó, kasír (asztalszoknya), fényfüggöny stb.
Esküvői dekoráció vásárlás vagy bérlés?
Sokan maguk veszik meg a dekorációt esküvőjükre, mert kifizetődőbbnek tűnik, mint egy dekoratőrt megbízni. Meglehet, de mit kezdenek az esküvő után a sok vázával, mécses tartóval, a dekorkövek kilójával és tüllökkel? Amennyiben csak néhány esküvői dekorációs termékre lenne szükségetek, úgy a menüpontunk alatti képek melletti árak értendőek, ha azonban teljes teremdekorációt szeretnétek, kedvezőbb kibérelni! Esküvői dekorációs készleteink évről évre folyamatosan bővülnek!
Ne költs külön az esküvőd megszervezésére! Bízd ránk ezt az összetett feladatot és mi levesszük a válladról az ezzel járó terheket, ráadásul a szervezésért nem kérünk külön díjat. Kiváló szolgáltató partnereinket teljes szívvel ajánljuk, hogy a nagy nap olyan legyen, amilyennek megálmodtad. Amennyiben a teljes szervezést ránk bízod és az esküvőd össz költsége eléri a 800.000 Ft-ot, úgy a lebonyolítást is ingyen vállaljuk. Egyéb esetben a lebonyolítás díja megegyezés kérdése. A folyamat a következő: személyes találkozó, az esküvői elképzelések egyeztetése, a megfelelő helyszín és szolgáltatók kiválasztása, szerződéskötés, forgatókönyv elkészítése, az esküvői dekoráció tartalmi véglegesítése, az esküvő felügyelete, kiértékelése. Esküvőszervező irodánk segítséget nyújt a szakembergárda biztosításában, a pénztárcabarát esküvői dekorációkat, legyen akár székszoknya, széklepel, székhuzat, asztali futó, mécses vagy gyűrűpárna - vagy mindezt együtt. Tehát az esküvői dekorációkat kibérelhetitek külön-külön is, de vállalunk teljes teremdekorációt, és nem utolsó sorban az esküvő szervezést is átvállaljuk. Szolgáltatásunk a köszönőajándékoktól kezdve a rendezvény sátrakon át, esküvői dekorációk széles választéka, beleértve az egyéni elképzeléseket is, valamint a teljes körű rendezvény és esküvőszervezést, széles spektrumot ölel át. Szolgáltatásunk elsősorban Budapest, Pest megye (Szentendre, Fót, Gödöllő, Vác, Dunakeszi, Göd, Veresegyház stb) területén vehető igénybe, de szívesen vesszük a távolabbi vidékekről érkező megkereséseket is.
Várjuk kedves megkereséseteket, hogy segíthessünk az esküvő szervezésében!
Kender Anita - Esküvőszervező
All rights reserved by Eskuvotokre.hu
Designed by: WUP Design WEB Studio



URL: http://eskuvotokre.hu/jogiforum.php


Jogi fórum házasulandóknak
Sokan elhatárolódhatnak egy házassági szerződés megkötésétől, talán mert vagy nem akarják a párjukat megbántani, vagy nem találják a szerelemmel "összeegyeztethetőnek".
Mindenekelőtt szögezzük le: ez nem a bizalmatlanság jele. Sajnos, mindannyiunk körül vannak csúnya véget ért házasságok, ahol a válás a két fél harcává válik a vagyonért.
Egy házassági szerződéssel azonban megelőzhetőek a vitás helyzetek, egyszerűbben, gyorsabban folyhat a tárgyalás, hiszen a szerződésben meghatározták, mely vagyon kerül a közös, illetve a különvagyonba.
Házassági szerződés a házasság előtt és alatt is köthető; érvényessé pedig csak ügyvédi ellenjegyzéssel válik.
Mellékletünkben megtekinthettek egy szerződésmintát, melynek tartalma természetesen esetfüggő, illetve ezen kívül más jellegű szerződés is köthető, igénytől függően. Ha kérdésetek merülne fel, írjatok jogi szakembereinknek, akik válasz e-mailben ingyenesen felelnek Nektek. Kérdéseiteket feltehetitek telefonon is az NKKB Ügyvédi Irodánál a (06-1)269-4412-es számon, illetve előzetes időpontegyeztetés után a 1051 Budapest, Október 6. u. 8. sz. alatti irodában.
Kérdésetek van? Írjátok meg!
Együttműködő partnerünk az eskuvo.lap.hu



URL: http://eskuvotoszkanaban.hu


TOSZKÁNA
Ú j d o n s á g ! LÁNYKÉRÉS
ÉVFORDULÓ
HÁZASSÁGI ESKÜ MEGERŐSÍTÉSE
AKIK MINKET VÁLASZTOTTAK
ŐK IS MINKET AJÁNLANAK
Elérhetőségek e-mail: info@eskuvotoszkanaban.hu Kamarás Gabriella: 0039 327 329 7717 Pusztai Gabriella: 0039 380 90 24 461
KÉRDŐÍV KITÖLTÉSE
Nagyon sok szeretettel köszöntünk honlapunkon!
Néhány bemutatkozó szóval szeretnénk kedvet csinálni Nektek egy toszkánai esküvőhöz. Mindketten Toszkánában és olasz családban élő magyarok vagyunk. Ahogy sok millió olaszt és külföldit, úgy minket is lenyűgöz ennek a tájnak a szépsége, bája, romantikája, finom ételei, nagyszerű borai és a sok napsütés. Nehéz lenne ennél kedvezőbb helyszínt találni egy esküvőhöz. A táj mellett ne feledkezzünk meg az itt élő barátságos és jókedvű emberekről, akik a házasságot tartják a család legnagyobb ünnepének.
Hogy miért érdemes hozzánk fordulnotok? Azért, mert ahogy Ti, mi is magyarok vagyunk és így ismerjük a magyar szokásokat, hagyományokat. Ugyanakkor az itt eltöltött évek alatt megismertük az olaszokat is, tisztában vagyunk az ügyintézés itteni módjával és beszéljük a nyelvet. Minden tekintetben tanácsokkal, ötletekkel tudunk szolgálni, és segíteni tudunk a nagy nap előkészítésében csakúgy, mint lebonyolításában, valamint az utazással, szállással, vendégek szórakoztatásával kapcsolatban is. Van tapasztalatunk nagy létszámú rendezvények szervezésében, ügyféligények kielégítésében, utazásszervezésben. De mindenekelőtt: hisszük, hogy minden kívánság teljesíthető.
Levesszük a vállatokról a keresés, utánajárás, rohangálás, tárgyalás, telefonálgatás, ellenőrzés gondjait és csak a szebbnél-szebb helyszínek és szolgáltatások közül kell választanotok, amelyeket a költségvetéseteknek megfelelően állítunk össze Nektek. A többi a mi dolgunk.
Beállítás kezdőlapként | Hozzáadás a kedvencekhez | Copyright © 2012. Esküvő Toszkánában. All Rights Reserved.



URL: http://eskuvottervezunk.hu/adatvedelmi_nyilatkozat


Jelen adatvédelmi nyilatkozat (Nyilatkozat) tartalmazza a Frissdiplomás Személyzeti Tanácsadó és Szolgáltató Kft. (székhely: 1097 Budapest, Tóth Kálmán u. 33.
D 2.10., cégjegyzékszám: 01-09-872621, a továbbiakban Frissdiplomás Kft., továbbiakban: Üzemeltetők) által üzemeltetett, a http://www.eskuvottervezunk.hu domain néven elérhető oldalak és szolgáltatások (együttesen: Szolgáltatás) keretében végzett, személyes adatok kezelésére vonatkozó szabályokat, valamint az adatkezelésre vonatkozó tájékoztatást.
Az Üzemeltetők garantálják, hogy a látogatók és felhasználók személyes és egyéb adatait bizalmasan, a hatályos magyar jogszabályokat és ajánlásokat maradéktalanul betartva kezeli, különös tekintettel az alábbiakra:
a személyes adatok gépi feldolgozása során az egyének védelméről szóló 1998. évi VI. törvény,
A Szolgáltatással összefüggésben kezelt személyes adatok tekintetében az Üzemeltetők az adatkezelők, és nem vesznek igénybe adatfeldolgozót. Az Üzemeltetők által kezelt személyes adatokat kizárólag az Üzemeltetők és munkavállalóik ismerhetik meg. A Szolgáltatás felhasználóira vonatkozó adatok az Üzemeltetők bérelt tárhelyeinek szerverein kerülnek tárolásra. Az üzemeltetők kötelezik magukat arra, hogy az adatokat magyarországi szervereken tárolják, és mindent megtesznek annak érdekében, hogy az adatbázis, annak használata technikailag is biztonságos legyen, illetéktelen személyek ne férhessenek hozzá a felhasználók személyes adataihoz, ne tudják azokat megváltoztatni vagy törölni.
2. Regisztráció és azzal összefüggő adatkezelés
A Szolgáltatás használata bizonyos körben (azonban nem teljes körűen) regisztráció, vagyis személyes azonosításra alkalmas adatok megadása nélkül is lehetséges, a Szolgáltatáson elérhető szolgáltatások egy részének használata azonban regisztrációhoz, és így személyes adatok megadásához kötött. A regisztráció során az Üzemeltetők egyértelműen jelzik a kötelezően és opcionálisan megadandó adatokat. A kötelezően megadandó adatok szükségesek a szolgáltatás biztonságos és jogszerű nyújtásához és használatához.
Az Üzemeltetők a Szolgáltatás regisztráció nélküli használata esetén is rögzítenek bizonyos, a felhasználókhoz kapcsolódó, esetenként személyes adatnak minősülő adatokat a jelen Nyilatkozat 2.2 pontjában írtak szerint.
A regisztrációval összefüggésben keletkezett személyes adatok kezelésének időtartama az adott felhasználóval fennálló jogviszony fennállásának idejéig terjed, mely időszak végeztével az érintett felhasználóra vonatkozó, általa megadott adatok törlésre kerülnek. Mindemellett a felhasználó kérheti a regisztrációja, valamint az ehhez kapcsolódó adatai törlését.
Az Üzemeltetők kötelezik magukat arra, hogy a rendelkezésükre bocsátott adatokat kizárólag a felhasználók által választott szolgáltatás céljából, a felhasználók hozzájárulásának megfelelően használják.
A megadott személyes és egyéb adatok, valamint az igényelt szolgáltatások bármikor módosíthatók, külön-külön és egyben is törölhetők, a kért szolgáltatások felfüggeszthetők és visszamondhatók.
A személyes adataira vonatkozó bármely kérdés, kérés vagy panasz megválaszolása írásban, az Ön által megadott postacímre vagy e-mail-címre történik. Bármely más kérdésre (pl. szolgáltatásaink igénybevételéről, annak menetéről, feltételeiről, technikai jellegű problémák megoldásáról) az info@eskuvottervezunk.hu e-mail címen, 06 1 769 0528-as telefonszámon, vagy személyesen is adunk felvilágosítást.
Az Üzemeltetők vállalják, hogy az új, a felhasználóik érdekeit szolgáló tevékenységeik, szolgáltatásaik népszerűsítése érdekében legfeljebb egy tájékozató levelet küldenek felhasználóik számára, akiknek felajánlják a lehetőséget az új szolgáltatás igénybevételére.
Az Üzemeltetők fenntartják maguknak a jogot, hogy felhasználóiktól, ügyfeleiktől és látogatóiktól gyűjtött személyes adatnak nem minősülő statisztikai adatokat (pl. honlap- látogatottság, szavazások és kérdőívek eredménye) az irányadó jogszabályi rendelkezéseknek megfelelően nyilvánosságra hozzák.
A partnereinkkel kötött szerződések, együttműködési megállapodások nagy hangsúlyt fektetnek az adatvédelmi jogszabályok mindkét fél általi maradéktalan betartására.
Az Üzemeltetők fenntartják maguknak a jogot, és egyben kötelezettséget vállalnak arra, hogy a jelen Nyilatkozat tartalmát a mindenkor hatályos jogszabályi rendelkezéseknek megfelelően egyoldalúan módosítsák. A nyilatkozat bármilyen kismértékű változásáról felhasználóinkat előzetesen értesítjük.
A Szolgáltatással összefüggésben az Üzemeltetők által végzett adatkezelések célja:
működési problémák elhárítása.
Célunk megvalósítása érdekében számos szolgáltatással állunk felhasználóink rendelkezésére. Minden egyes, általunk kezelt adatra érvényes a jelen adatvédelmi nyilatkozat.
Regisztrált felhasználóinkról nyilvántartott adatok
Szolgáltatásaink teljes és hatékony használata érdekében kérjük, regisztrálja magát rendszerünkbe!
A regisztráció során a következő személyes adatok megadását kérjük:
e-mail-cím (ezen a címen értesítjük az Ön által megadott profilnak megfelelő ajánlatokról, programokról, szolgáltatásokról)
jelszó (kérjük, olyan jelszót adjon meg, amely biztosítja, hogy csak Ön fér hozzá személyes adatlapjához)
A fenti adatokat kizárólag az Ön által előzetesen jóváhagyott célra vesszük igénybe, azokat előzetes írásbeli engedélye nélkül (a törvényben előírt kivételektől eltekintve) harmadik fél részére semmilyen körülmények között nem adjuk át.
4. Adattovábbítások, harmadik személyek adatkezelése
I. A Szolgáltatás meghatározott részeit (például reklámok megjelenítése, látogatottsági statisztikák készítése) az Üzemeltetők adott esetben szerződéses partnereikkel (alvállalkozóikkal) is végeztethetik. Ilyen esetekben előfordulhat, hogy az ilyen szerződéses partnerek részére egyes felhasználói adatok átadásra kerülhetnek. Mindemellett az ilyen szerződéses partnert titoktartási kötelezettség terheli.
II. Az Üzemeltetők együttműködnek a nyomozati jogkörrel rendelkező szervekkel és a bíróságokkal a Szolgáltatás keretén belül elkövetett jogsértések (például csalás, szellemi alkotásokhoz fűződő jogok megsértése) felderítése és szankcionálása érdekében, és teljesítik a jogszabályi rendelkezésen alapuló adatkéréseket.
Bár az Üzemeltető az iparági standardoknak megfelelő biztonsági intézkedéseket foganatosít ennek biztosítására, nem garantálja, hogy a felhasználók a Szolgáltatás keretében kifejtett tevékenységével kapcsolatos, vagy a Szolgáltatáson belül megjelenített személyes adatai kizárólag a jelen adatvédelmi nyilatkozatban meghatározott módokon kerülnek kezelésre. Harmadik személyek, vagy akár más felhasználók is képesek lehetnek arra, hogy jogellenesen az adatvédelmi és személyiségi jogokat védő jogszabályi rendelkezések oltalma alá tartozó üzeneteket, vagy adatokat hallgassanak le, vagy fürkésszenek ki. Ezen felül a felhasználó is megadhatja személyes adatait harmadik személyeknek, akik azt jogellenes célra, vagy módon is felhasználhatják.
A felhasználókat kizárólagos felelősség terheli a személyes azonosítójuk és jelszavuk használatáért, ideértve az azonosító és a jelszó használatával összefüggő valamennyi tevékenységért. Ebből kifolyólag javasolt az ilyen azonosító felhasználóhoz való kapcsolódásának tényét és a felhasználói névhez kapcsolódó jelszót titokban tartani.
Amennyiben a felhasználó ezeket az adatokat mégis felfedi egy harmadik személy számára, ennek következtében elveszítheti a Szolgáltatás keretében az Üzemeltető által kezelt adatai feletti rendelkezés lehetőségét.
A felhasználók jogosultak személyes adataik kezeléséről, felhasználásáról tájékoztatást kérni az info@eskuvottervezunk.hu e-mail címen.
A Szolgáltatás keretén belül a regisztrált felhasználóknak lehetőségük van az általuk megadott adatok módosítására és javítására, amely funkciót a személyes fiókjukba (account) történő bejelentkezés útján érhetnek el. A regisztrált felhasználó írásban, az alábbi e-mail címre elküldött levélben kérheti fiókja megszüntetését vagy adatai törlését: info@eskuvotterevzunk.hu
Az a felhasználó, aki úgy érzi, hogy az Üzemeltetők megsértették személyes adatai védelméhez való jogát, igényét polgári bíróság előtt érvényesítheti, vagy kérheti az adatvédelmi biztos segítségét is. Az erre, valamint az adatkezelő kötelezettségeire vonatkozó részletes törvényi rendelkezéseket a személyes adatok védelméről és a közérdekű adatok nyilvánosságáról szóló 1992. évi LXIII. törvény tartalmazza.
Az Üzemeltetők a felhasználók által a Szolgáltatás keretén belül tárolt, elérhetővé- vagy közzétett és küldött információkért mindennemű felelősségét kizárják.
Amennyiben, az Üzemeltetők tudomást szereznek arról, hogy a felhasználó valamely harmadik személy jogait, vagy a jogszabályokat sértő módon a Szolgáltatás használata során más személy személyes adatait adja meg, a Szolgáltatáson belül nyilvánosan hozzáférhető, vagy jogellenesen megszerzett személyes, vagy egyéb adatokat harmadik személyek jogait, vagy jogszabályt sértő módon használja, vagy egyébként a jelen adatvédelmi nyilatkozatban foglalt rendelkezéseket megszegte, illetve a Szolgáltatás használata során kárt okozott, az Üzemeltetők megteszik a szükséges lépéseket a kár megtérítése, illetőleg a jogi úton történő felelősségre vonás érdekében.
A Felhasználó tudomásul veszi, hogy az adatátviteli kapcsolat bármely hibájából, vagy működésképtelenségéből eredő kárért, illetve hátrányért az Üzemeltetők nem vállalnak felelősséget.
A Felhasználó tudomásul veszi, hogy amennyiben a rendszert nem rendeltetésszerűen használja, az Üzemeltetők jogosultak a Felhasználó számára nyújtott szolgáltatások felfüggesztésére.



URL: http://eskuvottervezunk.hu/bemutatkozas


Magunkról néhány szót…
Valamennyien nagyon sok lagziban voltunk már. Voltak közöttük jók, voltak átlagosak, néhány egyenesen szenzációsan jól szervezett, ugyanakkor eredeti volt, és akadtak olyanok is, amit még „gyakorolni” kellett volna. De egy esküvő esetében éppen ez a probléma: nem lehet mindent kipróbálni előre. Számtalan dolog, nem várt esemény jöhet közbe egy hívatlan vendég felbukkanásától kezdve a hirtelen megváltozó időjáráson, és a természetesen épp rosszkor történő váratlan konyhai baleseten át a szerencsétlenül megtervezett ülésrendig bármi.
Azért hoztuk létre az eskuvottervezunk.hu oldalt, mert úgy gondoljuk, elég sokat láttunk, hallottunk már ahhoz, hogy ezeket a tapasztalatotokat megosszuk veletek. Nincs nálunk a bölcsek köve, de tudjuk, hogyan kell pl. külföldön házasságot kötni, mitől szép egy ünnepi teríték, és hol készülnek a legfinomabb esküvői torták. Célunk az, hogy életetek legboldogabb napját úgy töltsétek el, hogy még nagyszülő korotokban is egy boldogan mosolygó pár nézzen vissza rátok a fotókról. Ehhez az kell, hogy szeressétek egymást, és higgyetek magatokban, a másikban és a közös jövőtökben. Minden egyéb csak másodlagos.
Mi, az eskuvottervezunk.hu csapata azon dolgozunk, hogy ezek a fent említett apróságok ne rontsák el a készülődés izgalmát, hogy minden vendég úgy érezze, kivételes eseményen vesz részt, miközben a háttérben szinte észrevétlenül és olajozottan minden a helyére kerül.
…és hogy mi, az eskuvottervezunk.hu oldal munkatársai házasok vagyunk-e? Van, aki hosszabb ideje, van, aki már az ékszerboltok kirakatainál keresi a legszebb gyűrűt, és van, aki még csak álmodik az esküvőről. Álmodjatok velünk, legyen a Tietek az év esküvője!



URL: http://eskuvottervezunk.hu/gyik


Leggyakrabban felmerülő kérdések:
1. A 4000 Ft + áfa regisztrációs összegért meddig lesz látható a bemutatkozó oldalam az eskuvottervezunk.hu oldalon?
V: 2011. március 31-ig.
2. Mi történik abban az esetben, ha több cégem van, és valamennyivel meg akarok jelenni az eskuvottervezunk.hu oldalon?
V: Jelentős kedvezményben részesül. A regisztrációs díjat csak egyszer kell kifizetni. A március 31-je után esedékes havi díjat csak az első aloldal után kell teljes összegben kifizetni, a további aloldal után 50% kedvezményt adunk.
3. Abban az esetben, ha már kifizettem a regisztrációs díjat, de nem vagyok fent az eskuvottervezunk.hu oldalon pl. egész nyáron, de szeptemberben úgy döntök, hogy vissza akarok jönni, akkor újra ki kell fizetnem a regisztrációs díjat, vagy csak a havidíjat? Mennyi ideig érvényes a regisztráció?
V: A regisztrációs díj 2 évig érvényes, ez idő alatt bármikor feltöltheti, illetve aktívvá teheti a hirdetését.
4. A regisztrációs díjért cserébe március 31-ig lehetek fent az eskovottervezunk.hu honlapon. Mi történik, ha ezt követően nem szeretném fizetni a havidíjat?
V: Ez esetben inaktívvá tesszük az aloldalát, de bármikor újra aktív részesévé válhat az eskuvottervezunk.hu szolgáltatásainak. Azon dolgozunk, hogy bebizonyítsuk: érdemes folyamatosan jelen lenni, hiszen az oldalt napról napra egyre többen látogatják. Olyanok, akik az Ön szolgáltatásaira, termékeire is vevők.
5. Nem tudom a regisztráció összegét átutalni, nincs bankszámlám. Mit tegyek?
V: Ez esetben a legegyszerűbb befáradni az Önhöz legközelebbi CIB-fiókba, és befizetni a számlánkra a pénzt. (A számlaszámot az Önnel kapcsolatban álló munkatársunk megadja). Ha ez valamilyen oknál fogva nem működne, a „rózsaszín” postai csekket javasoljuk.
6. Mit tehetek, ha mégsem akarok fenn lenni március 31-e után az oldalon?
V: E-mailben jelzi igényét az adminisztrátornak, aki törli az aloldalt a rendszerből.
7. Mire jó a kártyarendszer? Miért érdekes ez nekem, hirdetőnek?
V: Minden jegyespár, aki regisztrál az eskovottervezunk.hu honlapon, kap egy hitelkártya formátumú kártyát. Nekik ez azért jó, mert ennek felmutatása után Ön kedvezményt ad nekik. Pl.: 15%-ot minden olyan torta árából, amit az eskovottervezunk.hu kártya felmutatásával rendelnek. Tehát a tortakészítő mesterek közül – jó eséllyel – Önt fogják választani. Az így keletkező pluszbevétel mellett Önnek ez azért is jó, mert így nagyon könnyen nyomon követhető, hogy megérte-e kifizetni a honlapra kerülés költségét.
8. Mennyibe kerül csatlakozni a hűségkártya-rendszerhez?
V: Nincs külön költsége, a 4000Ft+áfa tartalmazza ennek a díját is.
9. Ki készíti el a saját bemutatkozó aloldalamat?
V: Kezdeti időszakban az eskuvottervezunk.hu adminisztrátora, későbbiekben a hirdetőknek is lehetőségük lesz rá, egy egyszerűen kezelhető webes felületen keresztül. Az aloldaluk elkészítését követően küldünk egy értesítő levelet, amelyben a hozzáférésüket is megadjuk.
10. Megoldható-e az, hogy egyből az én saját weboldalam jöjjön fel, ha a látogatók a nevemre kattintanak az eskuvottervezunk.hu oldalon?
V: Ebben az esetben az Ön bemutatkozó aloldala jelenik meg, amelyen célszerű a saját weboldalt is feltüntetni. Így a látogatók egyetlen kattintással át tudnak menni.
11. Mennyi képet tehetek fel?
V: 10–20 képet, mérettől függően. Visszajelzést adunk, ha valami nem felel meg a kritériumoknak.
12. Milyen elérhetőségeket tegyek fel a bemutatkozó felületemre?
V: Célszerű megadni a cégnevet, a működési terület (profilt), a referenciaképeket, a weboldal címét, az elérhetőséget, a nyitvatartási időt, a kapcsolattartó nevét. Érdemes úgy megszerkeszteni, hogy rövid, de informatív és áttekinthető legyen. A cél az, hogy az eskuvottervezunk.hu látogató kedvet kapjanak az átkattintásra.
13. Elérhető lesz a weblapom az aloldalról?
V: Természetesen igen, hiszen az aloldal tartalmát Ön állítja össze. Lásd 8. kérdés.
14. Nincs saját weboldalam? Használhatom ezt a profilom weboldalamként?
V: Számunkra ez megtiszteltetés.
15. Milyen hosszú lehet a bemutatkozó szövegem?
V: A javasolt mennyiség 1500 karakter szóközökkel együtt. Ez kb. egy féloldalas szöveg.
16. Változtathatok menet közben az aloldalamon? Hogyan tehetem ezt meg?
V: Igen, saját felhasználónevével és jelszavával elérheti az aloldalt, és szerkesztheti is azt.
17. Hol hirdetik az eskuvottervezunk.hu oldalt? Hogyan találnak rá a párok? Mikortól indul a marketingkampány?
V: December 6-tól indul az átfogó, országos marketingkampány közösségi oldalakon, fórumokon, valamint keresőoptimalizálás és a google adwords segítségével. Mindezek együttes használatával fogjuk elérni, hogy az eskuvottervezunk.hu portált a találati listák élén adják ki a keresők. A december első felében induló figyelemfelkeltő akció sok ezer olyan jegyeshez, házasságot tervező fiatalhoz jut el, akik az esküvöttervezünk.hu oldal hirdetőinek fogyasztói. Külön szólunk majd a szülőkhöz, a barátokhoz is. Így gondoskodunk arról, hogy az Ön megjelenését a lehető legtöbben olvassák.
18. Kik látogatják az oldalt? Milyen számban?
V: Fiatal, házasságkötés előtt álló párok és rokonságuk, barátaik. Mindenki, akinek köze lehet egy tervezett esküvőhöz.
19. Hol van a székhelye a www.eskuvottervezunk.hu oldalt üzemeltető cégnek?
V: Budapest, Frissdiplomás Kft. 1097 Budapest, Tóth Kálmán u. 33. D. 2. 10. Tel.: +36 1 787 5989
20. A párok mikortól regisztrálhatnak az oldalra?
V: Várhatóan december közepétől.
21. Mikortól kaphatnak kedvezménykártyát a párok?
V: A regisztrációt követően kapják meg a kártyát amivel akár aznap jelentkezhetnek Önnél.
22. Kik írják a cikkeket az oldalra?
V: A téma szakértői, tapasztalt újságírók. Ha ötlete van, kérem, írjon a info@eskuvottervezunk.hu címre!
23. Csak egy régióban kínálom a szolgáltatásomat. Miért jó nekem egy országos honlap?
V: Az interneten nincsenek régiók. Érdemes a következőképpen megközelíteni ezt a befektetést: ha az eskuvottervezunk.hu oldalnak köszönhetően mindössze havi 1(!) új vevője lesz, már megtérült a 4000 forint. A március 31-ig tartó bevezető időszakot követően érdemes mérleget vonni, és eldönteni, hogy hasznos-e az Ön számára a jelenlét a honlapon.
24. Más, hasonló profilú oldalakon ingyenes a regisztráció, és csak a hatékony működés után kérnek díjakat vagy jutalékot. Miért kell fizetni az eskuvottervezunk.hu oldalra történő tartalom-elhelyezésért?
V: Ami ingyenes, az nem számonkérhető. Tapasztalatunk szerint az ingyenes oldalak hatékonysága erősen változó. A rendszergazda csak ad hoc módon érhető el, reklamációt nem fogadnak el, az ilyen típusú oldalak mögött nincs látogatottságnövelő kampány. Az ingyenes oldalak egyike sem ad olyan kártyarendszert, mint az eskuvottervezunk.hu. Az is extra szolgáltatás, hogy Ön, az elképzeléseinek megfelelően bármikor átalakíthatja a bemutatkozó oldalát. Ha Önnek kényelmesebb, elég egy e-mailt írnia. Ügyfélszolgálatunk néhány órán belül megtalálja a legjobb megoldást.
25. Van-e hűségidő, vagyis mennyi időre kötelezem el magam, ha mint hirdető partner regisztrálok az eskuvottervezunk.hu oldalon?
V: Nincs. A 4000 forint + áfa regisztrációs díjért március 31-ig láthatók a bemutatkozó oldalak. Ezt követően tanácsadónk felveszi Önnel a kapcsolatot, hogy megbeszéljék, melyik megjelenési forma a legelőnyösebb az Ön számára.



URL: http://eskuvottervezunk.hu/ismerteto_paroknak


Ismertető pároknak
Gratulálunk közelgő házasságotok alkalmából! Annak érdekében, hogy a Nagy Nap zökkenőmentes és lehetőleg költséghatékony legyen, portálunkon számtalan hasznos dolgot gyűjtöttünk össze.
Regisztráljatok az eskuvottervezunk.hu –ra és éljetek a számtalan kedvezmény és máshol nem található szolgáltatás előnyeivel!
Kedvezményes esküvői szolgáltatások Tiétek lehet az eskuvottervezunk.hu ingyenes kedvezménykártyája, amellyel:
az ország minden területén találtok olyan szolgáltatót, aki kedvezményeket kínál nektek a kártya felmutatását követően.
költséghatékonyan szervezhetitek meg esküvőtöket.
Ti oldalatok – minden egy helyen az esküvőtőkről Saját aloldalt hozhattok létre, ahol mindenkinek megmutathatjátok, milyen lesz, milyen volt a Ti esküvőtök! Az esküvővel kapcsolatos információk feltöltésén kívül publikálhattok vendég és kívánságlistát és feltölthetitek a legjobban készült képeket, videókat is!
Hasznos cikkek tanácsadóktól tanácstalanoknak Az esküvői előkészületekben is a segítségetekre vagyunk. Összegyűjtöttünk ugyanis mindent, amit a téma kapcsán tudni kell, lehet, vagy érdemes. A tanácsadó cikkeket az adott témában jártas szakembereink segítségével állítottuk össze. Sőt, ha kérdésetek merül fel, esküvőszervező tanácsadónk személyre szabott válaszokkal szolgálhat Nektek!
Hogy kaphatsz www.eskuvottervezunk.hu kártyát?
A regisztrációt követően egy-két héten belül postai úton eljuttatjuk Nektek kártyátokat. Ezt érdemes a pénztárcában magatokkal vinni, és minden olyan helyen felmutatni, ahol kedvezmény jár utána.
Ha segítségre van szükségetek, írjatok az info@eskuvottervezunk.hu e-mail címre.



URL: http://eskuvottervezunk.hu/hirek


Hajítsd magad Görögországba!
Van számotokra egy remek játékunk!
A feladat egyszerű: nem kell mást tenned, csak lájkolni az esküvőttervezünk.hu facebook oldalát és a lájkolók között egy két személyes utat sorsolunk ki Makrygialos Görögország egyik csodálatos helyén! Csak egy lájk és legyen Tied a két személyes utazás!
Szeretnétek-e a várva-várt esküvőtöket és a készülődés pillanatait még  emlékezetesebbé tenni és megnyerni álmaitok nászajándékát ?
A VIASAT3, a tavalyi kirobbanóan nagy siker után, újra elindítja  reality műsorát, ahol menyasszonyok vetélkednek egymással. A show külföldön és 2010 óta immár Magyarországon is a legnépszerűbb műsorok közzé tartozik. Olyan párok jelentkezését várjuk, akik 2011 tavaszán, nyarán, kora ősszén mondják ki a boldogító igent, és részt vennének egy érdekes televíziós játékban .
Figyelemmel kísérjük az előkészületek izgalmas pillanatait, valamint a Nagy Nap legfontosabb eseményein, és ha 3 vetélytársatok úgy ítéli meg, akár a Tietek lehet a fődíj: ÁLMAITOK NÁSZAJÁNDÉKA ! Tehát az esély a győzelemre 25%-os, azaz igen nagy!
Amennyiben úgy határoztok, hogy jelentkeztek a műsorba és kiválasztunk Titeket, mi megpróbáljuk a legtöbb segítséget megadni, hogy még fantasztikusabb legyen a nap: legyen szó akár anyagi segítségről , akár a kedvenc magyar „celebetek ” közreműködéséről.
Természetesen szem előtt tartjuk, hogy az esküvő Nektek a legfontosabb; a főszerep a Tietek - a stáb jelenlétével semmiképpen nem zavarja meg a legfontosabb pillanatokat..
A műsor egy örök emlék marad! Vágjatok bele!
Jelentkezzetek minél előbb, hogy megnyerjétek
ÁLMAITOK NÁSZAJÁNDÉKÁT!
Jelentkezés : negyeskuvo@qart.hu



URL: http://eskuvottervezunk.hu/jogi_nyilatkozat


Azzal, hogy belép a www.eskuvottervezunk.hu oldal (továbbiakban: Portál) valamelyik oldalára, Ön feltétel és kivétel nélkül elfogadja az alábbi felhasználási feltételeket, még abban az esetben is, ha nem regisztrált felhasználója, előfizetője a rendszer egyik szolgáltatásának sem.
A Portálon található tartalom a Portál szerkesztőségének szellemi tulajdona. A Portál szerkesztősége fenntart minden, a Portál bármely részének bármilyen módszerrel, technikával történő másolásával és terjesztésével kapcsolatos jogot. A szerkesztőség előzetes írásos hozzájárulása nélkül tilos a Portál lapjain közölt tartalom egészének vagy részeinek terjesztése, értékesítése.
A lap tartalmának egyes részeit – kizárólag saját felhasználás céljából – merevlemezére mentheti vagy kinyomtathatja, de ebben az esetben sem jogosult a lap így többszörözött részének további felhasználására, terjesztésére, adatbázisban történő tárolására, letölthetővé tételére, kereskedelmi forgalomba hozatalára.
A Portál oldalai teljes egészében – a reklámokkal, hirdetésekkel együtt – szerzői jogvédelem alatt állnak, azokból bármely részt kivágni, a megcsonkított részt pedig a nyilvánossághoz bármely módon újraközvetíteni tilos! Tilos továbbá a kiadó előzetes írásbeli engedélye nélkül a lap tartalmát tükrözni, azaz technikai művelet segítségével nyilvánossághoz újraközvetíteni – még változatlan formában is.
A jogosulatlan felhasználás büntető- és polgári jogi következményeket von maga után. A Portál követelheti a jogsértés abbahagyását és kárának megtérítését.
A Portál tartalma kizárólag tájékoztató jellegű, a Portál pontos és hiteles információk közlésére törekszik, de a Portálon hozzáférhető tartalom pontosságáért, megbízhatóságáért, teljességéért és az ezekből eredő közvetlen vagy közvetett károkért a Portál szerkesztősége felelősséget nem vállal. A Portálon nyújtott tanácsok felhasználása kizárólag a felhasználó felelősségére és kockázatára történik.
A Portál szerkesztősége fenntartja magának a jogot, hogy a jelen felhasználási feltételeket részeiben, vagy egészében, előzetes bejelentés nélkül megváltoztassa.



URL: http://eskuvottervezunk.hu/kereso


Keresési paraméterek:
Kategóriák kiválasztása: (Amennyiben egyet se választ, úgy az összesben keres.)
Menyasszonyi ruhák Férfi ruhák Gyűrű, ékszerek Kiegészítők Óra, ékszerek Cipők Fehérnemű Koszorúslány ruhák Fodrász Smink / kozmetika Körömstúdió Virág Torta Meghívó / szalvéta Dekoráció Esküvői autó Galambok Tűzijáték Fotós Videós
Esküvőszervezés Leánybúcsú Legénybúcsú Házasságkötő termek Éttermek Catering Szállodák Nászút Esküvő a szabadban Bútor / sátor Különleges helyszínek Jogi aspektus / házassági szerződés Házasságkötés külföldön Zene Animáció Vőfély Esküvői játékok Esküvői beszédek Tánc Nászajándék
Szerelem Társkeresés
Megyék kiválasztása: (Amennyiben egyet se választ, úgy országos keresés lesz.)
Bács-Kiskun megye Baranya megye Békés megye Borsod-Abaúj-Zemplén megye Budapest Csongrád megye Fejér megye Győr-Moson-Sopron megye Hajdú-Bihar megye Heves megye
Jász-Nagykun-Szolnok megye Komárom-Esztergom megye Nógrád-megye Pest-megye Somogy megye Szabolcs-Szatmár-Bereg megye Tolna megye Vas megye Veszprém megye Zala megye
Város kiválasztása: A mezőkben több tételt is kiválaszthat úgy, hogy klikkelés közben a "Ctrl" gombot lenyomva tartja. Ahol egy lehetőséget sem választ, ott az összes figyelembe lesz véve.



URL: http://eskuvottervezunk.hu/programleiras


„A www.eskuvottervezunk.hu egy olyan átfogó esküvői portál , ahol az esküvőt tervező jegyespárok mindent megtalálnak, ami szóba kerülhet a nagy nap kapcsán. Legyen szó menyasszonyi ruháról, étteremről, ékszerekről, fotósról vagy limuzinról.”
A több mint két tucat kategóriában felsorolt szolgáltatások és termékek áttekinthető összesítése azoknak is hasznos, akik meghívott vendégként vesznek részt az esküvőn, és ajándékot keresnek, vagy a szervezésben segítenek.
Miért jó Önnek, ha bekapcsolódik a www.eskuvottervezunk.hu kedvezményprogramjába?
Mert plusz forgalmat hoz – bizonyíthatóan és számszerűsíthetően.
A honlap látogatói ingyen regisztrálhatnak. Cserébe a www.eskuvottervezunk.hu oldal logójával ellátott plasztikkártyát kapnak, amellyel az oldalon elérhető szolgáltatónál – vagyis Önnél – a kártya felmutatásával érvényesíthetik a kedvezményt .
A kedvezmény mértékét, időtartamát, jellegét Ön határozza meg.
Minden partnerünknek lehetősége van a kártyarendszerbe való belépésre 5%-os kedvezménytől. Felső határ nincs. A honlapon a felsorolásban a szolgáltató neve és elérhetősége mellett megjelenik a kedvezmény mértéke és jellege.
Évente közel 42 ezer házasságot kötnek Magyarországon , ha ezek 1%-a választja Önt, az máris 420 új ügyfelet jelent. Mivel az Ön által adott kedvezményt a kártya felmutatásával, illetve az arra történő hivatkozással lehet igénybe venni, rövid időn belül számszerűsíthető , hogy mekkora plusz-forgalmat hozott Önnek a www.eskuvottervezunk.hu regisztrációs kártyája.
Látogatóink kiterjedt marketingkampány unknak köszönhetően számtalan módon értesülnek a kártyáról és a vele járó speciális lehetőségekről. Az új kezdeményezés hírét esküvőkiállításokon, esküvői magazinokban és minden, a házassághoz kapcsolódó nagyobb tematikus portálon keresztül mutatjuk be a házasulandó pároknak.



URL: http://eskuvo-video-foto.hu


ART 66 STÚDIÓ BEA ISTVÁN fényképész esküvői videók, rendezvény videó és fotó készítés
Kedves látogató üdvözlöm honlapomon!
" Talán semmi sincs szebb a világon, mint találni egy embert, akinek lelkébe nyugodtan letehetjük szívünk titkait, akiben megbízunk, akinek kedves az arca, elűzi lelkünk bánatát, akinek egyszerű jelenléte elég, hogy vidámak és nagyon boldogok legyünk. "  (Hemingway)
" Lelkünk tiszta szerelmével oltár elé megyünk, hogy egymásnak hűségesküt tegyünk, s ha szerelmünk lángja parázzsá csitulna, gyermekünk szemében újra, s újra lobogna. "  (Kovács Mihály)
" Elmúlt, mint száz másik pillanat, mégis múlhatatlan, mert szívek őrzik és nem szavak. "  (Hemingway)
Tisztelt Látogató, az esküvő két ember életének legfontosabb pillanata, mely - elmúlt mint száz másik pillanat - ezért fontos hogy megőrizzünk minden részletet, a csodálatos szertartást a felemelő pillanatot, mit még sokáig szeretnénk felidézni, megmutatmi szeretteinknek, családunknak és barátainknak. Unokáinknak mesélni arról a bizonyos napról, a készülődéstől a boldogító igen kimondásán át, a lakodalmas táncokig...
Vegye igénybe videó szolgáltatásunkat, segítségével az esküvő és a lakodalom szakszerűen szerkesztett teljes anyagát vagy a 40-60 perces rövidített, de minden pillanatot felidéző zenésített változatát élheti át bármikor...
Rendezvény-esemény fotózás
Életünknek vannak felejthetetlen és megismételhetetlen pillanatai. Ezt a csodálatos élményt szeretné minden fiatal megosztani rokonaival, barátaival. És ahhoz, hogy ez a szép nap mindenkinek hosszú évek múlva is felidézhető legyen, segít a sok szép igényes fotó.
Esemény videó-fotó készítés
Minden rendezvény más és más, új kihívás egy fotós, videós számára. Legyen az egy sportesemény, iskolai ballagás, céges csapatépítő tréning, egy bál vagy akár egy óvodai farsang. A szakszerűen elkészített film vagy fotósorozat hűen visszaadja az esemény hangulatát.
Rendezvény-esemény videózás
Életünknek vannak felejthetetlen és megismételhetetlen pillanatai. Ezek közül talán a legfontosabb az érettségi ballagás napja. És ahhoz, hogy ez a szép nap mindenkinek hosszú évek múlva is felidézhető legyen, segít az igényes videó felvétel a sok szép fotó.
Árainkról « ITT » talál információt
ART66 Stúdió Bea István info@eskuvo-video-foto.hu
Minden jog fenntartva© 2010  ART 66 Stúdió            ¦ Sitemap-Honlaptérkép ¦            Bea  István fényképész  Göd



URL: http://eskuvovilag.hu/aktu%C3%A1lis/aktu%C3%A1lis/1891-joevre-tenyleg-beindul-az-aremelkedes-az-ingatlanpiacon.html


Jövőre tényleg beindul az áremelkedés az ingatlanpiacon?
Miközben olyan elemzői véleményeket is hallhatunk mostanában, miszerint már a jövő év közepétől beindulhat az ingatlanpiac, s ezzel az árak emelkedése, azt is tudjuk, hogy az elmúlt évek tele voltak reményteli jóslatokkal. Ha a makrogazdaságra tekintünk, akkor nem sok biztató jelet látunk.
Bármilyen meglepő, a segítség a bankok oldaláról érkezik - veti fel Balla Ákos, a Balla Ingatlanirodák vezetője az OGH Hírügynökséghez eljuttatott elemzésében.
Ha csak a makrogazdasági helyzet javulására várnánk, akkor bizony még sokáig kellene türelmesnek lennünk. Nincs olyan növekmény a gazdaságban, ami komoly optimizmusra adhatna okot - mondta Balla Ákos, a Balla Ingatlanirodák tulajdonos-ügyvezetője, aki szerint sokkal inkább az emberek szubjektív szempontok alapján történő elhatározása az, ami lökést adhat az ingatlanpiacnak.
Ez az a szint, amit az emberek már elfogadhatónak, vonzónak találnak, amivel már tervezni mernek - hívta fel a figyelmet Balla Ákos, aki egyben arra is emlékeztet, hogy ez volt az a kamatszint a devizahitelek korában is, ami olyan vonzóvá tette a terméket.
De nem egyszerűen csak a kamatszintek csökkenéséről van szó, a hitelezési kedvhez kellett a bankok hitelezési hajlandósága, és az, hogy valóban jó konstrukciókkal, kiszámítható, tervezhető, jobb termékekkel léptek a piacra. Olyan elem jelent meg például a hitelezésben, mint az ügyfelek előminősítése, amivel biztosra mehet az ügyfél a hitelfelvételnél - említette meg a szakértő, aki korábban nem is remélte, hogy a bankok ennyire nyitottak lesznek az elmúlt évek kormányzati lépései után, és nem merevednek be, csak látszattermékeket kínálva.
(Forrás: Balla Ingatlanirodák)



URL: http://eskuvovilag.hu


A nászút sok pár számára a hab a tortán: azok a pillanatok, amikre mindig emlékezni szeretnének. Íme 5 csodálatos hely a világon, ahol életre szóló élményeket szerezhettek a mézeshetek alatt. Sopron - “A leghűségesebb város” utcái a boltíves kapualjakkal, árkádos udvarokkal, és itt-ott emelkedő tornyokkal a középkor hangulatát idézik.
Óriási sikerrel mutatták be Novák Ferenc legendás táncelőadásának felújított változatát április 24-én a Papp László Sportarénában. A Magyar Menyegző Novák Eszter rendezésében, 6 táncegyüttes több mint 300 táncosának közreműködésével valósult meg.
Annyi tanácsot kaptok, a rokonoktól, barátoktól, hogy három esküvőre is elég lenne. Most azonban 37 olyan profi segít, akik évente közel 1000 esküvőt tesznek majdnem tökéletessé.
Díva Közösségi Szépségház
Díva Közösségi Szépségház. Egy olyan hely, ahol mindig Te vagy a középpontban! Mi, a Szépségdívák azon munkálkodunk, hogy a szépségszalonok megszokott világát izgalmas, vibráló közösségi térré alakítsuk. Nálunk nem merül ki a szépségápolás a külsődben, mert mélyen hisszük, hogy a szépség belülről is fakad.
Tökéletes esküvői frizura! Neked mi áll a legjobban?
Mire érdemes odafigyelni az esküvői frizura kiválasztásánál? Ahány menyasszony, annyi ízlés és megannyi elképzelés. Kinek mi tetszik? Mit szeret? Milyen a stílusa? Kinek mi áll a legjobban? Mi az, amit végig kell gondolnod, hogy megtaláld azt a remek frizurát, mely még inkább kiemeli szépséged?
Esküvői sminkszolgáltatás a Chaneltől
Perényi Szalon
Nem fogyókúra, mégis formába hoz
Mire másra is vágyhatnának a menyasszonyok, mint egy mesébe illő menyegzőre, amire ország-világ emlékezni fog. A neves múltú Kincsem Park épp egy ilyen pompás esemény hangulatát alapozhatja meg ősfás ligeteivel, zöldellő füves területeivel és a város zajától mentes idilli környezetével.
Foglaljátok le 2015. május 31-ig esküvőtök időpontját a Hotel Lycium****-Kölcsey Központ Debrecen-ben, és esküvői tortátokat most ajándékba kapjátok szállodánktól! Saját cukrászatunk készíti el számotokra az elképzeléseteknek megfelelő menyasszonyi álomtortát.
Ezek a legjobb esküvői helyszínek a Balatonon
Ha esküvői helyszín, akkor Duna Residence!
Egyedi esküvői cipőt szeretnél? Nem te vagy az egyetlen. Íme egy kis inspiráció. A kézzel festett lábbeliktől tátva maradt a szám. Akár egy kisebb történet is rákerülhet a cipőre, de az esküvő dátuma vagy a nevek is személyessé tehetik az ünnepi megjelenést.
Nem biztos, hogy a Tesco az az üzlet, amely először eszünkbe jut, ha az esküvőnkre készülünk. Nos, ennek mostantól vége, a szupermarket saját márkája, az F&F ugyanis olyannal rukkolt elő, amire talán még álmainkban sem gondoltunk: esküvői ruhát dobott a piacra.
& For Love kollekció -2015
5 klasszikus esküvői ruha plus size aráknak
Organza Prémium Esküvői Szalon
Esküvőszervező - Kell ez nekünk?
Mostantól nem csak Kérdezz-Felelek formában, hanem cikkekkel is próbálok segíteni minden esküvővel kapcsolatos témában. Minden hónapban az esküvő egy-egy fontos eleméről lesz szó, mint a helyszín választása, a menyasszonyi ruha, fotózás, vőfély, és így tovább...
Hetedhét világra szóló... Luxus...
Retró... Romantikus…Extravagáns...
Ha az elképzelt esküvődre illik valamelyik jelző, jó helyen jársz. Először is gratulálok a közelgő esküvőhöz. Tele vagytok ezer és ezer ötlettel, hogy valósítsátok meg, nem tudjátok hol is kezdjétek az esküvő szervezését.
Beáta esküvő
Minőség, megbízhatóság, kitűnő ár: Amazon Travel!
Esküvői ékszer
Angels Gold - Ékszerüzlet
Európa első jegygyûrûszalonja 17 éve nyitotta meg kapuit a Nyugati téren. A Rosenberg Gold jegygyûrû szalonba ekkor még Németországból hozták be a legújabb modelleket. Később a külföldről behozott minták mellett a szalon megkezdte az egyedi tervezésû jegygyûrûk készítését.
Júlia Ékszerszalon
A Júlia Ékszerszalon Pécs szívében, a pécsi Nemzeti Színház tőszomszédságában, a Király u. 15 sz. alatt található meg. Ez az elhelyezkedés önmagában meghatározó volt a szalon kialakításakor: "Olyan üzletet kívántam megynyitni ebben az impozáns környezetben, - ami méltán érdemelte ki, hogy a Világörökség részévé nyilvánítassék -, amely mind a külcsínt, mind a kiszolgálás és a kínálat minőségét tekintve méltó Pécs belvárosához.".
Uránia Ékszerház
Mihalovits Manufaktúra - Soroksár
A gyûrû mint szimbólum
Koktélvariációk esküvőre
Alkohollal vagy anélkül - a koktélok szemet gyönyörködtető látványa és változatos ízvilága üde színfoltja az esküvőknek. A ceremónia után a násznép alig várja majd, hogy koccinthasson a boldogságotokra. Ha igazán az ünnephez méltó módon szeretnéd emlékezetessé tenni ezt a pillanatot, válogass az alábbi koktélok közül. Nemcsak az ízük fantasztikus, de megjelenésükkel is különlegessé teszik bármelyik ünnepi tósztot.
CulinArt Party Service és Catering Kft
Sokéves szakmai múltunk mellett, a tradicionális minőségi vendéglátást kreatív gasztronómiai szemléletünkkel ötvözve, kiváló minőségű eszközeinkkel és minden részletre kiterjedő szervezéssel garantáljuk egy sikeres rendezvény lebonyolítását.
Party Rex - Catering Service
Vendégvárás a ceremónia előtt
Party Service: "A valóra váltott álom"!
Party service, catering



URL: http://eskuvovilag.hu/aktu%C3%A1lis/aktu%C3%A1lis/928-ftyol-kszb-s-stihegy-.html


Fátyol, küszöb és sütihegy
Az amerikai ősi hiedelmek szerint a küszöbnek igen fontos jelentése van az esküvői ceremónia lebonyolításakor - tudhatjuk meg a Lagzi.info összefoglalójából. Az újdonsült jegyesek ugyanis ebben az időszakban fokozottan ki vannak téve a gonosz szellemek által okozott veszélyeknek. Sokkal sebezhetőbbek, fogékonyabbak a ... ... káros hatásokra. Ezt megelőzendő alakult ki, hogy a vőlegény karjába kapja kedvesét, hogy átemelje a küszöbön. Így mintegy „védőréteget” képez a talaj (pontosabban a küszöb) és a menyasszony között, útját állja a gonosz szellemeknek és ily módon képes őt megvédeni. De nem ez az egyetlen mód, amivel – a hiedelmek szerint - meg lehet óvni a leendő feleséget.
A fátyol is eredendően védelmi célokat szolgált. Egy tulajdonképpeni álruha szerepét töltötte be. A gonosz szellemek a fátyol takarásában nem ismerhették fel az arát és nem tudtak bajt hozni a jegyes párra.
A csók eredete az előző példáknál szentimentálisabb alapokon nyugszik. A csók megpecsételi két ember összetartozását, a házasságot. Nem csak a szerelmes érzelmeket szimbolizálja, hanem a házassági kötelék záloga is egyben, a lelkek kicserélődése. Mindkét fél átlehel magából valamit kedvese lelkébe, örök hûséget fogadva egymásnak ezúton is.
A szertartás komoly, hivatalos része után a csókért azonban Angliában keményen meg kell küzdeni. A szigetország középső vidékén az a szokás járja, hogy a meghívott vendégek süteményeket hoznak magukkal a lakodalomba, és érkezési sorrendben az asztal közepére halmozzák azokat. Miután már épp elég nagy a rakás, a vőlegény és menyasszony feladata, hogy a „ sütihegy -et megmászva” megcsókolják egymást.
De hogy a vendégek is kivegyék a részüket a jóból, lopva hazavisznek egy-egy darabkát magukkal, mert a mondás szerint, ha azt otthon a párnájuk alá teszik, jövendőbelijükkel tölthetnek el egy nagyszerû éjszakát – még ha csak édes álom formájában is….
Forrás: Lagzi.info - Sipos Ágnes



URL: http://eskuvovilag.hu/index.php?option=com_content&task=view&id=697&Itemid=66


Időben tervezzük meg esküvői frizuránkat!
A menyasszonyi ruha, a különleges frizura és a smink már az esküvő előtt jónéhány hónappal el kell hogy készüljön - legalábbis "gondolatban". A frizura- és sminkkészítés időpontját a nagy nap előtt legalább egy-két hónappal egyeztetni szükséges a fodrásszal és a kozmetikussal. Alkalmi frizurát könnyebb elkészíteni hosszabb hajból,
ilyenkor általában kontyot fésülnek a menyasszonynak, ami különösen divatos manapság, ráadásul praktikus is, mert tartós, bírja a menyasszonytánc megpróbáltatásait is.
Rövid hajból már problémásabb a frizurakészítés, de ennek is megvannak a trükkjei. Ahogyan az egyik honlapon olvasható, csigákba fonják a hajat, úgy tûzik fel, vagy kis tüskéket erősítenek a fejtetőhöz. Sokszor különböző formákban sodorják be elől a hajat, netán csíkokba fonják és úgy rakják bele a rögzítő elemeket, hogy ahhoz hozzá lehessen tûzni a virágot, a fátylat vagy fejdíszt.
Aki biztosra akar menni, előtte próbafrizurát készíttet. Olykor többfélét is!
A nagy napon legalább három-négy órát kell rászánni a haj és a smink elkészítésére. Ilyenkor nem szoktak festetni vagy melíroztatni, mert ezeknél előfordulhat kis baleset - színhiba például.
A menyasszony többnyire nem ismeretlen fodrászhoz megy ilyenkor, hanem - magyar szokás szerint - olyanhoz, aki évek óta ismeri.
A jó fodrász mindig megkérdezi, milyen lesz a menyasszonyi ruha - nem mindegy, hogy magas nyakú vagy teljesen dekoltált, és hogy mennyire modern vonalú. Természetesen elsősorban az arckaraktert veszi figyelembe.
Vidéken az is gyakori, hogy a fodrász házhoz megy, akkor is, ha szombaton van az esküvő. Ilyenkor nem ritka, hogy az örömanyák haját is ő teszi ünnepélyessé. Mindezt jó előre meg kell beszélni, hiszen a kellékek egy részét a fodrász viszi, másik részét a menyasszony hozza - kölcsönzi - a ruhakölcsönzőtől, például a fejdíszeket.
Forrás: STOP



URL: http://eskuvovilag.hu/index.php?option=com_content&task=view&id=879&Itemid=66


A téli esküvő különlegessége
A Lagzi.info tájékoztatása szerint szeptember, október elteltével jócskán megcsappan a házasságkötések száma. Novemberben beköszönt a tél és vele együtt a hideg, csapadékos idő. Nem véletlen tehát, hogy kevesen választanak téli időpontot esküvőjük megtartására. Pedig számos előnye van.
Egyrészt mert már attól is különleges, hogy nem szokványos módon, nyáron, tavasszal, hanem hideg évszakban kerül megrendezésre, másrészt, mert minden tekintetben egészen más stílusjegyek és szervezésbeli részletek jellemzik. S hogy miben is nyilvánul ez meg ?
Szervezésbeli előnyök
A téli menyasszony öltözéke Az időjárás viszontagságaira felkészülve melegebb menyasszonyi ruhát válasszunk és igyekezzünk több rétegben öltözködni. A ruha lehet hosszú ujjú, varrathatunk hozzá blézert, stólát vagy egy rövid kis bundát. Ha bepillantunk a ruhaszalonok téli kínálatába, jellemzően nehezebb anyagból, brokátból, bársonyból készült darabokat találunk. Sokan bevetik azt a női praktikát is, és miért is kifogásolnánk trükkösségüket, hogy a templomban (és ahol még megoldható) csizmát vesznek a ruha alá. A szépségnek ára van, rendben, de nem kell, hogy dideregve hallgassuk végig a szertartást.
Meghitt hangulat A dekoráció tekintetében pedig szárnyalhat a fantáziánk. Való igaz, hogy télen borsosabb a virág ára, de a piros és a fenyőzöld, az ezüst és aranyszínek fagyönggyel, borostyánnal történő párosítása igazán meghitté teheti a hangulatot. Ráadásul a gyertyafény télen sokkal jobban érvényesül, bensőségessé, szeretetteljessé varázsolja a légkört.
A mínuszokat ellensúlyozandó gyorsabban fogynak a röviditalok, vendégseregünk hamarabb mulatósra veszi a figurát. A hangulatteremtéssel így már biztosan nem lesz problémánk. Mindenki együtt, egy helyen, remek alkalom, hogy emlékezetessé tegyük a nagy napot.
S hogy a téli esküvő mellett - kissé gonoszkodva ugyan - még egy további érvet említsek, télen abban is reménykedhetünk, hogy a hóakadályok miatt a kevésbé szívesen látott, ám anyósunk intelmére kötelességből meghívott vendégeink rejtélyes módon nem érkeznek meg esküvőnkre. Nos, a tél már csak ilyen. Hidegnek hideg, de -ha nem is látványosan - sokszor a mi javunkat szolgálja.



URL: http://eskuvovilag.hu/eskuvoi-ekszer.html


Jewelry For You Divatékszer - esküvői ékszerek
Ékszereink kiválasztásánál kiemelt figyelmet kapott az esküvő, amely olyan esemény ami meghatározó egész életünkben. Divatékszer webáruházunk esküvői és menyasszonyi ékszer kínálatában megtalálható a csillogó  köves és gyöngyös nyakékek széles palettája, az egyszerűen elegáns nyakéktól a szikrázóan csillogó látványos nyakékig, hajdíszig, tiarákig.
Az Uránia Ékszerház egyike Bp. legrégebben mûködő ékszer-boltjainak. A belvárosban, az Astoria és a Blaha Lujza tér között található a Rákóczi úton az Uránia mozi mellett. Szinte bizonyos, alig-alig akad olyan budapesti lakos, aki élete során legalább egyszer nem sétált végig a Rákóczi úton, mely hosszú időn keresztül a főváros egyik leghíresebb bevásárló útvonala volt.
Havas és Ben naim ékszer - drágakő
Cégünk nem rendelkezik nagy múlttal, ugyanis 2003 év elején alakult meg, mint családi vállalkozás, Havas Zsuzsa ötvös, Ben naim Mordekhay ötvös és kőfoglaló aki Izraelben tanult és dolgozott egy évtizeden át világhírű ékszerészek között és Havas Péter ügyvezető személyében.
Vintage stílusú eljegyzési gyűrűk
Mifelénk az a családi szokás, hogy karácsony táján kérik meg a kiszemelt lány kezét, hogy aztán a tavasz vagy nyár folyamán zökkenő mentesen megtörténjen az esküvő. A Vintage ihletésű eljegyzési gyűrűk valahogy a régmúltat idézik, olyanok, mint egy ereklye, mint dédszüleink féltve őrzött gyönyörűen elkészített antik ékszerei.
2-3 óra az ékszerboltok kirakatai előtti ácsorgás és a sorozat gyártott gyűrűk próbálgatása? Vagy valami egyedi? Ennyi idő alatt el is készítheted párod gyűrűjét, ami ezáltal garantáltan különleges és a lehető legszemélyesebb lesz. Ötvös mesterek szakmai irányítása mellett, kalauzolunk végig a gyűrű készítés élményén, a végeredmény pedig garantáltan mester munka lesz. Közös programnak is kiváló.
Opera Ékszerszalon
KARIKAGYŰRŰÉRT, ELJEGYZÉSI GYŰRŰÉRT A LEGJOBB HELYEN JÁRSZ! Miért érdemes nálunk szétnézni? - Mert a "megfizethető ár" az nálunk MINDEN gyűrűre vonatkozik, nem csak néhányra - Mert több mint 50 féle karikagyűrűt tudunk azonnal (1-2 nap alatt) szállítani -
Az állandóság szimbóluma: tetovált esküvői gyûrûk
A kalandvágyó párok olyan esküvői gyûrût választanak, amely biztosan nem esik le a kezükről vagy vesződik el. A megoldást ezekre a problémákra a tetovált karikagyûrû jelenti. Bár ez a szokás évszázadok óta fennáll, most újra fénykorát éli.



URL: http://eskuvovilag.hu/eskuvoszervezes.html


Régóta foglalkoztatott már az esküvőszervezés, amikor rátaláltam egy hirdetésre, mely egy esküvőszervező tanfolyamról szólt. Azt hiszem, szerencsésnek mondhatom magam, hiszen a szakma vitathatatlanul legjobbjától tanulhattam meg azokat a dolgokat, amiket egy esküvőszervezőnek tudnia kell.
Álom Luxuskivitelben – Esküvőszervezés Ingyen
életed legszebb napját! Okleveles esküvőszervezők vagyunk és szervezési díj nélkül dolgozunk, mert a munkánk egyben a hobbink is. Közvetlenek vagyunk és nyitottak minden stílusra és elképzelésre.
Egy esküvő megszervezése az első pillanatban nem is tûnik olyan egyszerû feladatnak. Ebben szeretne segítséget nyújtani neked az ingyenes Esküvő Varázsló esküvőtervező honlapp. Az oldal segítségével megtervezheted az esküvődet, szervezési tippeket kapsz, kedvezményekben részesülhetsz, megtalálhatod a legjobb szolgáltatókat.
Varga-Kovács Tímea okleveles esküvőszervező
Varga-Kovács Tímea okleveles esküvőszervező 2007 óta áll a jegyespárok szolgálatában Tolna- és Pest-megyében. Igény esetén a környékbeli megyékben is vállal esküvőszervezést. Sőt külföldi esküvőkkel kapcsolatban is rendelkezésre áll.
UNIQUE – Esküvő és Rendezvényszervező Iroda
Először is köszöntünk titeket, mert elhatároztátok, hogy egybekötitek életeteket. Házasságkötéseteket egy izgalommal teli, szép időszak előzi meg. Feladatunk az, hogy ezen közös utatok következő szakaszát örömteli készülődéssé varázsoljuk és új családotok születésének ünnepnapja a legoptimálisabb körülmények között valósuljon meg.
Esküvő ahogy megálmodtad
Mottónk:  MINDEN CSAK SZERVEZÉS KÉRDÉSE!  Az esküvőszervező ma már nemcsak a filmekben létezik!  Ehhez a pályához nagyon sok elhivatottság szükséges és nélkülözhetetlen a sok-sok kitartás, tapasztalat, rugalmasság, precizitás, kemény munka és a felkészültség.
Minden nőnek van egy álma, egy gyönyörû napról, egy pillanatról melyre talán kislánykora óta vár. Képzelje el. Egy pici lányka, pici tipegő lábakkal áll a tükör előtt édesanyja magas sarkú cipőjében és a frissen mosott csipkefüggönybe bugyolálva...
és hogy mit lát a tükörben. egy csodálatos ábrándot mely végigkíséri életén  ,,,,
Álomesküvő a Dominikai Köztársaságban!
Korábbi úti célunk kapcsán az Amazon Travel munkatársának Bora Borán tartott esküvőjét mutattuk be, most viszont következő állomásként a Karib-térségbe invitáljuk Önöket, ahol az egyik legszebb karibi sziget található, a Dominikai Köztársaság.



URL: http://eskuvovilag.hu/divat.html


Szereted a divatot? Trendkövetőnek vallod magad? Vonz az elegancia és a mindennapokon is csinos öltözékeket viselsz? Ha igen, akkor szalonunk kínálata pont Neked való! Elegáns, kifinomult és stílusos. E három jelző jellemzi ruháinkat, szalonunkat és csapatunk tagjait!
Mantilla Esküvői Szalon
Nyitási akció! Az Oktogonnál m árkás ruhák outlet áron kölcsönzésre, megvételre! Akár egy kölcsönzési díjért most a tiéd lehet álmaid ruhája! Sőt! A szeptemberben foglalók vagy vásárlók egy értékes kiegészítőt is kapnak ajándékba! Ruhapróbára kérj időpontot! Menyasszonyi ruha kölcsönzés, bérlés, vásárlás modern, letisztult hangulatú üzletünkben.
Plus size araként bizony sokszor nehéz megtalálni a tökéletes esküvői ruhát, főleg akkor, ha a klasszikus stílus áll közel a szívünkhöz. Íme 5 mesebeli darab, ami akár inspirációnak is segítség lehet!
Igazi Rock&Roll érzetű kollekció mely magában foglalja a bohókás esküvői, és fekete menyasszonyi ruhákat, az egész gyűjteményen végigvonul a mély V alakú nyakvonal, a nyitott hát. Wild Rose márka mindig a pihentető és elbűvölő esztétikai élményre törekedett, miközben új utakat mutat a divat világának.
Sok millió másik esküvői szalon létezik. De ilyen csak egy van! Budapest szívében, a körúton hangulatos környezetben fogadja bejelentett vendégeit az Organza Esküvői Szalon. Szinte mindegy mikor érkezünk, minden alkalommal tetten érhető a nyugodt légkör és a felfokozott vágyakozás fűszeres illata, amelyet a menyasszonyi ruhák laza esésű sisegése, puha talpak finom toppanása, halk zizzenések egészítik ki dallamos szimfóniává.
Extrém és vagány esküvői ruha trendek
Hamarosan itt az esküvői szezon kezdete, ezért körülnéztünk a legújabb ruhatrendek között. A klasszikus darabok mellett különböző stíluselemekkel bárki egyedivé teheti a megjelenését!
15 tökéletes zsebes menyasszonyi ruha
Igen, jól olvastátok, a legújabb, hogy zsebek is vannak a menyasszonyi ruhán. Hiánypótlásnak érzem, és örömmel üdvözölném ezt az ötletet, ha valaha még terveznék az oltár elé állni.



URL: http://eskuvovilag.hu/fooldal.html


Az esküvő szépen eltervezve, után a lagzira is minden előkészítve, kezdődhet a nagy nap. Gondoltál a vendégek gyerekeire is? Ahhoz, hogy ne unják szét magukat, és ők is jól szórakozzanak az esküvődön, vesd be ezeket a tippeket.
Egy felmérés szerint: a gazdasági válság ellenére, a mennyasszonyok elszántabbak az esküvői költségvetés tekintetében, mint valaha. Mindössze 22%-uk mondja azt, hogy hajlandó lenne olcsóbb esküvőt szervezni, ha azt a gazdasági klíma úgy kívánná.
Chris Garbacz Melbourne-ben dolgozik esküvői fotósként. 10 év tapasztalattal a háta mögött most széles körben osztja meg a legfontosabb tudnivalókat arra az esetre, ha valaki ugyanazt a hivatást választaná mint ő.
A mondás azt tartja: „Szép az, akit annak látnak”. Ezzel nem értünk maradéktalanul egyet. A szépség lehet rajtunk kívülálló? Tudjuk, hogy nem. Megjelenésünket nem bízzuk a véletlenre. Minden nap hosszasan dolgozunk azon, hogy „szalonképessé” varázsoljuk magunkat.
Ideális rendezvény helyszín a dunaszentmiklósi Duna Residence *****! Esküvő, rendezvény, konferencia, üzleti és gasztronómiai események helyszíneként évről-évre vonzóbb célpont a „holland falu”, és egyre inkább megszeretik a magyar vendégek is.
Nyitási akció! Az Oktogonnál márkás ruhák outlet áron kölcsönzésre, megvételre! Akár egy kölcsönzési díjért most a tiéd lehet álmaid ruhája! Sőt! A szeptemberben foglalók vagy vásárlók egy értékes kiegészítőt is kapnak ajándékba! Ruhapróbára kérj időpontot! Menyasszonyi ruha kölcsönzés, bérlés, vásárlás modern, letisztult hangulatú üzletünkben.
Ha esküvői fogadást szervezünk, akkor nem lehetünk tájékozatlanok a vendéglátó ipari szlengben. Tanácsadónk segít eligazodni az állófogadás és az ültetett állófogadás szakkifejezéseiben és folyamatában, s megtudjuk, miért ez a legnépszerûbb fogadási forma nem csak hazánkban, de egész Európában és az USA-ban is.
Hagyományos lakodalmas menü
A mai napig legnépszerûbb esküvői menü a hagyományos lakodalmas ételsor, és nem csupán vidéken. A vendégek döntő többsége, még mindig ugyanazt szeretné látni maga előtt az esküvői asztalnál. A hagyományos lakodalmas menü kezdő fogása szinte kizárólag a húsleves, azon belül is a tyúkhúsleves. Az, hogy Újházy tyúkhúsleves vagy falusi tyúkhúsleves szerepel a menükártyán, ...



URL: http://eskuvovilag.hu/fordasz-smink/fordasz-smink/1160-6-nyri-sminktrkk-nem-csak-menyasszonyoknak.html


6 nyári sminktrükk - nem csak menyasszonyoknak!
Hányszor érezted már, hogy a hátad közepére sem kívánod a forró napokon a sminkelést! Pedig vannak helyzetek - és ilyen az esküvő is, akár a sajátod, akár másé -, amikor kikerülhetetlen... Mielőtt belevágunk a nyári trükkök ismertetésébe, hadd osszak meg veletek egy jó hírt - sminkeléshez való kedvcsináló gyanánt ...
... a nagy melegben: el sem kell mozdulnod innen a gépedtől, és kipróbálhatod, milyen smink áll jól neked, legyen az hétköznapi, munkahelyi, alkalmi, vagy akár az esküvői sminked. Kattints IDE , tölts fel magadról egy fotót, és sminkelj kedvedre!
Tipikus nyári nap kis hazánkban, még mielőtt teljesen elsivatagosodunk: reggel a hírekben azt hallod, hogy 30 fok fölött lesz a hőmérséklet. Tuti, hogy minden leolvad rólad. Miközben kint izzik a levegő, bent – jó esetben – zúg a légkondi, amitől biztosan kiszárad a bőröd, és a szemedet néhány óra után egy nyúl is megirigyelné. Hányszor érezted már, hogy a hátad közepére sem kívánod ilyen napokon a sminkelést! Pedig kell, mert nélküle malacszemed van, egérszürke a bőröd, eltûnik a szád, a sor szabadon folytatható. Na, ilyenkor jönnek jól az alábbi trükkök. Persze ne feledd, semmit sem ér a smink előkészületek nélkül, erre ne sajnáld az időt, csak pár perc, és megéri.
1. Kezdd a napot ásványvízzel – az arcodon is!
Tonik helyett frissítsd fel a bőrödet reggel egy ásványvizes spray-vel, mégpedig két lépcsőben. Először fújd be vele az arcodat, és töröld át egy vattakoronggal a bőrödet. Jöhet a második permet, ezt már ne töröld le, hagyd, hogy elpárologjon. A bőrtípusodtól függetlenül könnyedebb megoldás, mint a lemosótej, és biztosan gyengédebb a toniknál.
2. Krémezz! Ésszel!
Állítom – akkor is, ha sokan most felhördülnek –, hogy nem biztos, hogy krémet kell használnod. Simíts végig a bőrödön, vedd szemügyre a tükörben, és ha úgy érzed, elég volt neki az éjszakai táplálás, akkor hagyd ki a krémezést. Ha szükségesnek érzed, akkor jöhet a hidratáló, ami legyen nagyon könnyû, viszont legyen gazdag UV-szûrőben.
3. Ne hagyd ki a bőrtökéletesítőt!
Mindig gyengéden simítsd el a bőrödön, soha ne masszírozd be, mert ezeknek a készítményeknek a bőröd felszínén kell hatniuk!
Egyszerûen imádom őket, és biztosan te is így vagy vele, ha már használod. Ha még nem szereztél be ilyen varázsszert, akkor ne késlekedj! Sajnos a bőrtökéletesítők még csak mostanában jelentek meg nálunk, és nem olcsók. Csak bízhatunk benne, hogy hamarosan a populárisabb, ebből adódóan olcsóbb márkák is előrukkolnak vele. A bőrtökéletesítőket pórusminimalizálóként, sminkalapként is szokták emlegetni. Ezek az elnevezések árulkodnak az erényeikről: egyenletesebb, finoman matt bőrfelszínt, selymes tapintást eredményeznek.
4. Por állagú alapozót használj – ha kell!
A melegben a krémes alapozó szinte lefolyik az arcodról, és könnyen összegyûlik az apró ráncokban, ezzel nem eltüntetve, hanem még jobban kiemelve őket. Ilyenkor az egyébként szárazabb bőrûeknek is gondot jelent a bőr kifényesedése, erre is megoldást kínálnak az ásványi alapú, por állagú, ecsettel felvihető alapozók. Előnyük még, hogy több rétegben is felvihetők (ahol gondosabb fedést szeretnél, két-három rétegben is felviheted), és napközben is megismételheted a mûveletet, a púdert is helyettesítve.
5. Rúzsozz! Nemcsak nőies, de az ajkadat is védi
Sokan még mindig nem tudnak róla (bár egyeseknek már a könyökén jön ki az infó, ám ők sem mindig tartják szem előtt), hogy az ajak bőre nem tartalmaz UV-fény hatására bőrsötétítő festéket termelő sejteket. Egyrészt hála istennek, mert nyár végére mindenkinek csokibarna szája lenne, másrészt sajna, mert a károsító hatások az ajkunkat sem kímélik, és önállóan nem képes védekezni ellenük. A megoldás: fényvédőt tartalmazó rúzs vagy szájfény.
A narancsos árnyalatok és a rózsaszínek most igazán trendik, és gyönyörûen mutatnak a barna bőrrel összhangban. Ám mielőtt ezeket a színeket használod az ajkadon, mindig nézd meg azt is, hogyan mutat, ha a fogadat kivillantva nevetsz! Ugyanis különböző árnyalataik mellett hol fehérebbnek, hol sárgásabbnak tûnnek a fogaid.
6. Tartósítsd a szemfestékedet!
Egész évben jól jön, de a melegben igazi áldás a szemfesték-alapozó. Ha még nem szerezted be, akkor leheletnyi korrektorral kezeld a szemhéjadat, mielőtt festeni kezdenéd, mert így sokkal biztosabban megmarad a szemhéjfesték és a ceruza- vagy a tusvonal is. A krémes szemhéjfestékek helyett inkább por állagút vagy szivacsos applikátorral felkenhető, a felvitele után púderessé válót használj.
(Forrás: Nők Lapja Cafe - Lőrincz Andrea)



URL: http://eskuvovilag.hu/fordasz-smink.html


A haj szépségének és egészségének mindenkori megóvása, ehhez a megfelelo professzionális termékek szakszeru ismerete, használata a személyiséggel harmonizáló frizura elkészítése. Tudni kiszolgálni minden igényt korosztálytól, divattól, hóborttól függetlenül.
ProfesSzőr - Tartós szőrtelenítés
A szőrtelenítés a 21. században már a mindennapos tevékenységek sorába lépett. Mivel egyre szélesebb az elérhető eszközök és módszerek palettája, egyre több nő (és férfi) gondolkodik el azon, hogy vajon melyik is lehet a leghatékonyabb és legegyszerűbb szőrtelenítő módszer számára.
A természetes szépség belülről ered
Minden nő álma, hogy amikor eljön a régóta várt nagy nap, ő legyen a legszebb. Hosszasan válogatja a szebbnél szebb menyasszonyi ruhákat, kiegészítőket, megtervezi a hajviseletet, menyasszonyi csokrot, hogy az összhang tökéletes legyen, a boldogság, a szépség és a harmónia sugározzon.
SMINK-SULI
Tanuld meg elkészíteni saját sminkedet! 3 tanórában garantáltan megtanítalak a nappali smink minden fortélyára. Mikor szivacs, mikor ecset? Mikor vizes, mikor száraz? Hova kell az arcpír? Nos, minden kérdésedre választ kapsz, és begyakorlod a sminkedet, azt, ami NEKED jól áll.
Ön is lázad a koplalás ellen? A módszer nem fogyókúra, mégis formába hoz! Holnaptól így fogadják a kolléganői reggelente: Szenzációsan nézel ki! Hogy csinálod? Fogyás és egészség könnyen, érzékien, finom ételekkel? Igen! Az Ínyenc Fogyás Klubbal megvalósíthatja álmait!
PharaoSun Szolárium
2014 márciusában megújult a Pharao Sun Szolárium, ahol varázslatos egyiptomi környezetben, kedves és segítőkész személyzet várja a barnulni vágyókat. Légy részese Te is ennek a különleges hangulatnak, és töltődj fel nálunk!
Díva Közösségi Szépségház . Egy olyan hely, ahol mindig Te vagy a középpontban! Mi, a Szépségdívák azon munkálkodunk, hogy a szépségszalonok megszokott világát izgalmas, vibráló közösségi térré alakítsuk. Nálunk nem merül ki a szépségápolás a külsődben, mert mélyen hisszük, hogy a szépség belülről is fakad.



URL: http://eskuvovilag.hu/fordasz-smink/fordasz-smink/710-eskvi-s-alkalmi-frizurk-ksztse.html


Esküvői és alkalmi frizurák készítése
Ha megálmodtad, hogy életed legfontosabb napján milyen hajat szeretnél viselni, mi megvalósítjuk neked. Ha nincs konkrét ötleted, közösen megtaláljuk az egyéniségedhez legjobban illőt. Ha rövid a hajad, vagy kevés, pótolhatjuk saját hajszíneddel megegyező, eredeti haj felhasználásával készült póthajjal, mintha a sajátod lenne.
Garantáljuk, hogy az általad viselt frizura kibírja majd a megpróbáltatásokat, nem fog gondot okozni a viselése, nem kell amiatt aggódnod, hogy nem bírja ki az éjszakát, tánc közben elmozdul esetleg szétbomlik.
Kérésedre házhoz megyünk, biztosítjuk a frizura elkészítéséhez szükséges kellékeket, hajdíszeket. Igény esetén meg tudunk jelenni a lakodalom bármely időszakában, ha változtatni szeretnél a hajviseleten (pl az éjfél utáni ruhához).
Esküvői frizurák készítése.
Szülők, rokonok frizurájának elkészítése
Alkalmi frizurák készítése szalagavatókra, bankettekre, egyéb exkluzív rendezvényekre
2007-től az ország egész területén.
Bankó Andrea Cím: Budapest IV. Rózsa utca 46. Telefon: 06-70-630-7222 E-mail: Ezt a címet a spamrobotok ellen védjük. Engedélyezze a Javascript használatát, hogy megtekinthesse.



URL: http://eskuvovilag.hu/helyszin.html


Nincs mese, itt a jó idő és csak azt vesszük észre, hogy egyre több esküvőre vagyunk hivatalosak. Az ilyen események közkedvelt helyszínei a panorámás teraszok. A borkedvelő fiatal párok egyik első gondolata ilyenkor a kedvenc balatoni pincészetük, ahol adott a jó bor és a nagyszerű környezet...
Kincsem Rendezvénypark
A legtöbb hölgy életében elérkezik a nagy pillanat, amikor boldogságtól sugárzó arccal végigvonul a padsorok között, és végre álmai hercegét férjévé fogadja. Ezért az esküvő az az esemény, aminek minden apró részletében tökéletesnek és meghittnek kell lennie, és egy életre szóló élménynek kell maradni.
A Szépia Bio & Art Hotel tökéletes helyszíne lehet esküvőjüknek, igény esetén kerti szertartással. A nászpár számára díjmentesen biztosítjuk a szobát, melyben jégbehűtött pezsgő és alkalomhoz illő dekoráció várja a párt. Széles választékunkban különféle menüsorokat, welcome italokat, italcsomagokat találhatnak vendégeink.
A Benczúr Hotel esküvői ajánlata
Kedves Jegyespár! Köszönjük érdeklődésüket a Benczúr szálloda mint esküvőjük leendő helyszíne iránt. Örömmel készítettük el az alábbi ajánlatot életük nagy eseményére. Szállás: Az ifjú párnak egy elegáns superior lakosztályt ajándékozunk a nászéjszakára.
Hotel Stáció – Az Ön esküvőjének álomhelyszíne
A Stáció egy minden igényt kielégítő környezetet tud biztosítani esküvői szertartásuk és vacsorájuk lebonyolításához, amelyhez vendégszeretet, kiváló szakértelem, és tapasztalat párosul!
Tornácos ház Hegykő ... az élmények tornácán!
Tornácos Panzió tökéletes helyszín, hogy esküvője felejthetetlen legyen., hiszen itt mindent megtalál egy helyen, ami garantálja rendezvénye sikerét: gasztronómiai élmények szürkemarha specialitásokkal, modern technológiával felszerelt rendezvényterem, kényeztető wellness részleg, szépségszalon, házi cukrászat és az elengedhetetlen személyes törődés, családias hangulat.



URL: http://eskuvovilag.hu/foto-video.html


Esküvő fotós – szemléletmód és kreativitás
Amennyiben most készülsz az esküvődre és saját ízlésednek megfelelő esküvő fotóst keresel, akkor ez az oldal Neked ajánlott – folyamatosan megjelenő blogbejegyzéseimben foglalkozom eddigi munkáimmal, amit itt a kezdőoldalon tekinthetsz meg, míg a galériák menüpont alatt találod meg tematika alapján rendszerezett kedvenc esküvői fotóimat.
„Nekem a fotózás a nagy Ő” – Jaksa Tímea esküvőfotós
Az élet különleges ajándéka, ha azzal foglalkozhatsz, amit a világon mindennél jobban szeretsz. Jaksa Tímea a kevés nő esküvőfotósok egyike. Szerinte amit szívből csinálsz, az megsokszorozza a ráfordított energiát. Nem készült fotósnak, közgazdászdiplomával a zsebében fejvadászként felvételiztette az álláskeresőket.
Visualart Stúdió
Életünkben általában több olyan esemény is van, amit szeretnénk örökre elraktározni az emlékezetünkben, megőrizni a szívünkben. Az esküvő is egy ilyen jelentős esemény. Nincs lehetőség az elröppent pillanatok megismétlésére. Fontosnak tartjuk, hogy a Nagy Napon egyetlen mozzanatról se maradjunk le, de ugyanakkor azt is, hogy felvételeink ne csak dokumentáljanak, hanem ...
Foto1let - Felszabadultan és Boldogan!
A fotózás nem az esküvő legfontosabb, de kétségtelenül a legmaradandóbb eseménye. A várva várt pillanat szemrebbenésnyi idő alatt tovaszáll. Arra törekszünk, hogy az elkészült fotókon érződjön az a csoda, ami ezt a megismételhetetlen eseményt körbelengi.
Illés Dániel fotós
Illés Dániel vagyok, örülök, hogy a megannyi esküvői fotós oldal között rám találtatok! Egy esküvő fotózása rendkívül nemes feladat, megtisztelő, ha egy pár rám bízza ezt a munkát. Az esküvői fotós kiválasztása bizalmi kérdés is egyben, s éppen ezért fontosnak tartom, hogy már az esküvőtök előtt személyesen találkozzunk.
Bonnie & Clyde Photo
Mi olyan anyagot készítünk, amely túlmutat az iparosok munkáján. A jó fotós jellemzője, hogy az esküvőt nem a szemén, hanem a gépén keresztül nézi végig, hisz folyamatosan keresi azokat a pillanatokat, amelyek megörökítésével méginkább visszaadhatja egy esemény tényleges, vagy különleges hangulatát.
Váradi Tamás esküvői fotós
Az esküvő napja minden ember életében az egyik legemlékezetesebb esemén. Célom, hogy ennek az élménynek minden felejthetetlen pillanatát megörökítsem és szem elött tartva a minőséget, barátságos szolgáltatást nyújtsak. A fotózás során előtérbe helyezem a spontán történések megörökítését, mely a képek 70 - 80 %-át jelenti,....
László Árpád esküvői fotós
Az eskûvő az egyik legszebb pillanat az ember életében. Ahogy Hemingway fírja: "múlhatatlan, mert szívek őrzik, s nem szavak". A fotográfus feladata ezeket az érzelmekkel teli, pillanatokat megörökíteni. A fényképek segítenek évekkel később is felidézni az akkori érzelmeket, újra átélni mindazt ami azon a napon történt.



URL: http://eskuvovilag.hu/limuzin-kolcsonzes.html


Limuzin kölcsönzés
Angel Limo
Célunk, hogy elegáns utazási lehetőséget biztosítsunk vendégeinknek (Budapesten és azon kívül is), valamint exkluzív szórakozási lehetőséget biztosítsunk az indulási és az érkezési pont közötti utazás során. Limuzin bérlés és party busz bérlés árainkkal és minőségünkkel a hasonló területen mozgó ...
Önálló Maserati-szalont nyit a Wallis
Az olasz prémium autómárka a flottaértékesítés irányába próbál nyitni - értesült az OGH Hírügynökség. Az egyetlen magyarországi Maserati szalont működtető cég marketing vezetője úgy nyilatkozott: arra számítanak, hogy a sanghaji autókiállításon röviddel ezelőtt bemutatkozott új luxuslimuzinjuk vonzó lehet a csúcsmenedzsereik számára flottát vásárló cégeknek.
StarLimo Hungary
Legyen esküvője felejthetetlen élmény. Elegáns és reprezentatív megjelenést, kényelmes utazást biztosít limuzinunk. A programtól függően limuzinnal szállítjuk az esküvői párt a templomi esküvő helyszíne, az anyakönyvvezető, a fotózás és a lagzi helyszíne között. Utazzon velünk az ifjú pár kettesben,...



URL: http://eskuvovilag.hu/magazin/30-szepsegapolas/magazin/30-szepsegapolas/57-menyasszonyi-frizura-hasznos-tancsok.html?tmpl=component&print=1&layout=default&page=


Menyasszonyi frizura - hasznos tanácsok
Az esküvő ékköve a menyasszony, a maga pompájával, díszes megjelenésével. Hogy a menyasszony a legszebb lehessen, a frizurájának is tökéletesnek kell lennie. De mitől másabb az esküvői hajviselet? Erről kérdeztük Nagy László fodrászmestert.
Hogy milyen hajviseletet szoktak kérni esküvőkre? Ez változó, leginkább kortól függő. A fiatal lányok általában a modernebbeket, lazábbakat szeretik, nem pedig a klasszikus hagyományosakat.
Mindenféle hajtípusból el tudja készíteni az esküvői frizurát?
Az esküvő előtt mennyivel hamarabb kell bejelentkezni a fodrászhoz?
Van-e lehetőség próbafrizura készítésére, hogy kiderüljön melyik illik legjobban a menyasszonyhoz?
Mennyire tartósak az elkészített frizurák?
Mindenképpen tartósnak kell lennie a menyasszonyi frizurának, ha csak azt vesszük, hogy majdnem 24 óráig ki kell tartania. Tehát úgy készítjük el őket, hogy nagyon erősen meg vannak tûzve, még hogyha laza frizurát is készítünk, azért hogy ebben a 24 órás stádiumban, amiben benne van egy órákig tartó táncmulatság is, bírja a „kiképzést”. Van, aki két-három nap után bontja le a haját. Ez függ persze a frizura formájától is.
Mennyi időt vesz igénybe az esküvői frizura elkészítése?
A frizurát vagy a sminket érdemes előbb elkészíttetni?
Mennyire veszik figyelembe, hogy a frizura a ruhával és a sminkkel harmonizáljon?
Arra van lehetőség, hogy házhoz menjen, illetve, hogy a helyszínen esetleg még megigazítsa a frizurát?
A hajkiegészítőket (csatok, virágok) a fodrász biztosítja?
Mostanában hagyományosabb vagy extrémebb frizurákat szoktak készíttetni?
Mint ahogy a kor is változik, extrémebb ruhaviseletek vannak, ugyanígy extrémebb dolgokat szoktak kérni a menyasszonyok is. A frizurát, és a sminket tekintve, és a menyasszonyi ruha szempontjából is. Tehát a vagányabbak, egyszerûbbek, modernebbek – az egyszerûséget arra értettem, hogy nem a klasszikus formák, hanem az elegánsabb fazonok mennek.
(Forrás: debrecenieskuvo.hu)



URL: http://eskuvovilag.hu/magazin.html


Az esküvői torta a lakodalom egyik legfontosabb fénypontja, sokan emiatt egyáltalán nem spórolnak rajta. Persze, a kínálat hatalmas, és messze nem csak mérettől függ, hogy néhány tízezer, vagy akár többszázezer forintot kérnek el tőlünk a cukrászdában. De milyen típusok közül válogathatunk?
A menyasszony külseje meghatározó momentum az esküvő során, ezért a legtöbb ara félelemmel és izgalommal feltöltve vág neki a nagy próbának. Mindenesetre nem árt, ha nem csupán a szemedre hagyatkozol, hiszen még számtalan olyan szempont akad, amire oda kell figyelned.
Válság ide, válság oda, a menyasszonyok nem engednek az esküvő árából. Van, ahol 8 milliónál is többet költenek az „igen" kimondására. A jövőben ez húzhatja a turizmust. Egy felmérés szerint a gazdasági válság ellenére is igaz, hogy a menyasszonyok elszántabbak az esküvői költségvetésnél, mint valaha.
Az önismereti színjátszó csoportokat működtető X-Stúdió egészen újszerű ismerkedési formát talált a társra vágyóknak. 2015. május 15-től ajánljuk játékos kedvű szingliknek, akik unják a hosszú, unalmas első randikat és ehelyett egy jókedvű, rejtettebb tulajdonságokat is feltáró lehetőségre vágynak.
A szerelem és a szexualitás fontos részei életünknek, amelyeket a nem kívánt terhességtől való félelem nélkül szeretnénk élvezni. A megfelelő fogamzásgátló kiválasztása rendkívül fontos kérdés. Minden egyes nőnek megvan a saját kívánsága és elképzelése a fogamzásgátlás számára ideális formáját illetően.
1. oldal / 52



URL: http://eskuvovilag.hu/partyservice.html


Rendezz esküvői koktélpartit!
Zakuszki, kanapé, chafing, hinterland, Duni, asztalközép, kis váltás, couvert... avagy mit rejtenek a vendéglátós cégek esküvői menü ajánlatai? Nehezen tudsz kiigazodni a vendéglátós cégek ajánlataiban? Szlengek, szakkifejezések teszik nehézkessé a választást?
Miért emeljük ki az esküvői vendéglátást? Mert az esküvő és az azt követő lakodalom, vagy díszvacsora életünk egyik legfontosabb eseménye. Itt nem lehet hibázni. Séfjeink személyre szabják önöknek a menüsort. Az ételek elkészítésekor bőséges menüt biztosítunk.
Cégünk az elmúlt 14 évben cca. 700+ esküvő vendéglátását oldotta meg szerte az országban a vendégeink legnagyobb megelégedésére. Mesterszakácsaink, és Magyarországon, de a kontinensen is a legmagasabb színvonalat képviselő konyhai hátterünk párosítva a válogatott, barátságos és szakképzett felszolgáló gárdával, a 4000+ fős eszközparkkal ...
Szûzpecsenye és tüzijáték
Amikor saját esküvőnkre készültünk úgy tûnt, hogy minden olajozottan megy. Aztán egyszercsak kétségeink, amik kezdettől fogva gyötörtek, és amiket hurrá-optimizmussal igyekeztünk elnyomni, beigazolódtak. A megoldásban segít a Lagzi.info írása. Unalmas menüsor, méregdrága italok,
A lakodalom fénypontja
Az lakodalmi mulatság egyik fénypontja amikor a behozzák az esküvői tortát és az ifjú pár felszeleteli a vendégek számára. Az esküvői torta történelmi múltja Nagy Sándor korába nyúlik vissza, amikor Perzsiában tízezer makedón katonára verték rá a házasság édes bilincsét tízezer perzsa nővel.
Ahogy a meghívó az ifjú pár első hírnöke, úgy a vendégek első benyomásukat az esküvőről azáltal szerzik, miként fogadják őket. Vidéki esküvőkön ez nem szokott problémát okozni. Sokszor, a szertartás előtt mára lányos ház kapujában, tálcákon süteménnyel, itallal várják a vendégeket, így igen szívélyes a fogadtatás.



URL: http://eskuvovilag.hu/virag-dekoracio.html


Az esküvőt az olyan apró részletek teszik egyedivé, mint a színek változatos összeállítása, a választott virágok kompozíciója és a különböző dekorációs kellékek. Ezek közé a dekorációs kellékek közé ajánljuk újonnan érkezett kristály csillárjainkat és gyertyatartóinkat, melyek a legfényűzőbb lakodalmat is még pompásabbá varázsolhatják.
Tavaszi színkavalkád
Levetve a tél zord időjárását, március beköszöntével már mi is hangolódunk a tavaszi napsütésre és a zöldellő mezőkre, üde színekkel és virágos összeállításainkkal szeretnénk előcsalogatni a jókedvet!
Liza Dekor
Jelszavunk: a legszebb napon legyen a virág is a legszebb! A Liza Dekort Bukros Erzsébet virágkötő mester alapította 1992-ben, több mint 20 éves Virágértes üzletvezetői gyakorlattal a háta mögött. Fő profilunk:  rendezvények, szállodák, éttermek, irodák és üzletek virágkompozíciókkal történő díszítése, de készítünk virágdíszeket...
Viárgkötő műhely
Mesélj bátran álmaidról, s engedd meg nekünk, hogy Veled együtt megvalósítsuk. Áttekintjük esküvőtök egészét - az öltözettől kezdve a sminken, frizurán, kiegészítőkön, a helyszínen és az autódíszeken át, a vendéglátásig…, hogy a tökéletes harmóniát megtaláljuk.
Világító bútorok spandex huzattal
Műemlék vagy műemlék jellegű rendezvényhelyszín modern bútorokkal? Miért ne! Legyen múzeum, csarnok, kávéház, modern épület, a hófehér, spandex huzatos világító bútorok bármely környezetbe illeszkednek, és magasan kitűnnek megjelenésükkel. A puffok, ülőkék, dohányzóasztalok, és a könyöklők magas fényű led világítással - lenyűgözik vendégeiket!
Ice-Line Jégszobrászat
Jégszobrok és jégfigurák a fantázia és valóság határán” Az Ice Line jégszobrászat az első ilyen tevékenységgel foglalkozó, hivatalosan bejegyzett cég Magyarországon, mely jégszobrok előállítására, értékesítésére és szállítására szakosodott.
Béreljen esküvői díszítőelemeket
Esküvő- és rendezvényszervezők számára is kivételesen jó lehetőséget kínál a Blachere Illumination Hungary. Vásárlás helyett költségkímélőbb, bérleti lehetőséget kínál. Miért vásárolna 1-2 napra? Béreljen töredék áron rövidtávon.
DekorÁlom az eskövőm
Mi – a DekorÁlom az Esküvőm alapítói – mindhárman átéltük már azt a bizonyos nagy napot, és jól tudjuk, hogy az esküvői előkészületek bizony gyakran okoznak fejtörést a leendő menyasszonynak (és vőlegényeknek). Hiszen ha csak a dekorációra gondolunk: valljuk be, mindannyian gyönyörűen dekorált esküvőről álmodunk!



URL: http://eskuvovilag.hu/aktu%C3%A1lis/aktu%C3%A1lis/1926-a-legzoeldebb-es-legtisztabb-leanykeres.html


A „legzöldebb” és legtisztább leánykérés
A tisztajovo.hu szerkesztősége egy igazán érdekes és kedves történetre bukkant, ami ráadásul még kapcsolódik is a zöld világához. A férfiak időről időre valami egészen különleges és megismételhetetlen leánykéréssel próbálnak meg előállni.
Ez a bizonyos történet azonban az egyik „legzöldebb” és legkedvesebb, melyet valaha is olvashattunk.
Egy San Franciscóban élő férfi, név szerint Murphy elég kreatív és kitartó volt ahhoz, hogy beírja magát a Guiness Rekordok Könyvébe. A képen szereplő területet úgy járta be a férfi, hogy az egy szívet ábrázoljon, melynek közepén a következő kérdés szerepel: „Emily, hozzám jössz feleségül?” Emily végül igent mondott, de a következő napok biztosan pihenéssel fognak telni Murphy számára, akinek 80 perc alatt 30 kilométert kellett megtennie a kerékpárjával, összesen 417 méternyi szintkülönbséget leküzdve. Ha az olvasóink közül bárki valami hasonlóra szánná el magát, nincs más dolga, minthogy egy GPS alapú útvonalrögzítővel útra keljen és legyalogoljon, vagy épp letekerjen jó pár métert. emiliy1
(Forrás: www.tisztajovo.hu)



URL: http://eskuvovilag.hu/helyszin/helyszin/1824-felejthetetlen-eskuev-a-lazar-lovasparkban.html


Felejthetetlen esküvő a Lázár Lovasparkban
Budapesttől 35 km-re, Domonyvölgy szívében található a Lázár Lovaspark, melynek tulajdonosai Lázár Vilmos és Zoltán. Számtalan nagyszerű és feledhetetlen rendezvény helyszíne volt már a Lázár Lovaspark.
Az esküvő azonban más,hiszen az esküvő egyszeri, megismételhetetlen és felejthetetlen Esemény! A hangulatos kerti szertartáshoz a Lázár Lovaspark nászajándékaként fehér hintóval érkezik az ifjú pár. Csapatunk a Lázár Team minden tagja azon dolgozik, hogy az ifjú házasok esküvője olyan esemény legyen, amelyről minden bizonnyal „beszél majd az utókor”!"
Esküvőszervezés  - Ceremónia   - Esküvői menüajánlatok
Cím: 2182 Domonyvölgy, Fenyő  u.47. Telefon: +36 28 576 510 Fax: +36 28 576 511 e-mail: Ezt a címet a spamrobotok ellen védjük. Engedélyezze a Javascript használatát, hogy megtekinthesse.
www.lazarlovaspark.hu



URL: http://e-smog.hu


elleni védelem
HumanFirewall
WIFI-mentesen
Feszültségmentesen
Védő textíliák
Szeretne többet tudni az elektroszmogról? Akkor itt jó helyen jár. Köszöntjük megújult honlapunkon.
Elektroszmog? Mi az?
Itthon még agyonhallgatott téma, a fejlett ipari országokban azonban egyre komolyabb beszéd- és vitatéma. Újságokban ilyen cikkek jelennek meg: „Agydaganat a mobiltól” vagy „Gyermekkori leukémia a nagyfeszültségű vezetékektől” és rendszeres riportok láthatók „Elektroérzékeny vagyok” címmel. Még Wolfgang Boetsch, a német postaügyi miniszter is úgy fakadt ki 2011-ben egy sajtókonferencián, hogy „az atomenergia kapcsán megnyilvánuló ellenérzések kispisták ahhoz képest, amit az új mobilhálózatok okozta elektroszmog ki fog még váltani!”
Elektroszmog akkor keletkezik, ha elektromosságot állítunk elő, továbbítunk vagy felhasználunk;  ha elektromos feszültség keletkezik és áram folyik;  ha egy adó sugároz, egy vevőkészülék sugárzást fogad. Minden elektromos készülék és eszköz, minden áramvezeték, kábel, minden dugaszalj, minden adótorony és adóantenna a kívánt hatás mellett nemkívánt mellékhatást is okoz, nevezetesen rengeteg féle mesterséges, elektromágneses mezőt, amelyek ereje összességében kiszámíthatatlan. Kevésbé tudományosan, de közérthetően ezt nevezik elektroszmognak.
Természetes elektromágneses mezők évmilliók óta életünk részét képezik, az emberiség és az állatvilág teljes mértékben alkalmazkodott hozzá, és ezek a kozmikus és földmágneses mezők stimulálják és vezérlik biológiai folyamatainkat. Széles frekvenciatartományt fognak át, a statikus mezőktől kiindulva, a kis- és nagyfrekvenciás mezőkön, a mikrohullámú és a látható fény tartományán keresztül egészen a rádioaktív sugarakig. Ebből a széles, ránk kívülről ható természetes elektromágneses tartományból az ember csak egy szűk részt tud érzékszerveivel befogni, ez pedig a meleg és a fény. Életfolyamataink is elsősorban elektromágneses természetűek, gondoljunk csak a sejtek közti folyamatos biológiai információtovábbításra.
Az elektroszmog nem természetes eredetű, hanem magasan technologizált évszázadunk egyik mesterséges terméke, az elektroipar hulladéka!  A gyenge, természetes eredetű elektromágneses mezőket és az érzékeny biológiai funkciókat drámai tempóban nyomják el a civilizációnkkal együtt  járó, sokkal erősebb, technikai eredetű elektromágneses mezők. Azt, hogy az ember és természet hogyan viseli el az őt fojtogató elektromos kábeldzsungel és milliárdnyi sugárzó telefon és adótorony hatásait, ma még lehetetlen megjósolni. De a elmúlt 20 év tudományos kutatásai riasztóak: az elektroszmog megzavarja a természetes biológiai folyamatokat, stresszt jelent szervezetünk és pszichénk számára, betegségeket okoz és lassítja a gyógyulást.
De védekezni ellene lehetséges. Tegyünk a magunk és gyermekeink szebb jövőjéért.
Ezzel a honlappal szeretnénk megismertetni az érdeklődőket az elektroszmog keletkezésével, forrásaival környezetünkben, az ellene való védekezés módszereivel. Kínálunk hasznos tanácsokat és egyszerű megoldásokat is, de a webáruházban bevált védőeszközök széles választéka is megtalálható.
(c) 2014 Szmogvédelem



URL: http://e-smoker.hu/biztonsag_es_e-cigaretta.html


e-Cigaretta
e-Smoker 5 éve
Megtakarításról
:::Elektromos cigaretta: Jogi helyzet és biztonság:::
2014 január 8-án a Budapesti II. és III. kerületi Bíróság - több hónapos bizonyítási eljárás végén - határozatot hozott az e-Smoker elektromos cigaretta és nikotintartalmú utántöltő patronjának jogállásáról. A Bíróság jogerős határozata szerint a magyar hatóságok jogértelmezése téves: az elektromos cigaretta nem vonható a Gyógyszertörvény hatálya alá és ennek megfelelően szabadon forgalmazható. A határozat indoklásában a Bíróság kimondta: "Az elektronikus cigaretta fő célja funkciója nem a gyógyítás, hanem az, hogy a dohányosok részére egy a dohányzáshoz nagyon hasonlatos tevékenységet, élvezetet nyújtson, oly módon, hogy a szervezetükben kialakult hiányt pótolja, miközben szervezetüket kevesebb káros anyaggal terhelik meg. Ebből pedig az következik, hogy az Alaptörvény által is nevesített közjó célját össztársadalmi szinten az egészségre kevésbé ártalmas tevékenységek előnyben részesítése szolgálja - jelen esetben az elektronikus cigarettáké" OGYI-GYEMSZI ötletszerű jogértelmezése (miszerint az elektromos cigaretta gyógyszer, így forgalmazása illegális) tehát ellentmond az Alaptörvény 28. cikkében előírt józan ész követelményének, törekvései pedig ellentmondanak a szintén e cikkben előírt közjó és jó erkölcs követelményeinek..
Cikkek az bírósági eljárásról: elemzés az ítéletről a Jogi Fórumon Győzött a józan ész: az e-cigaretta nem gyógyszer Cigipatron: tévedésből tiltották be?
Az elektromos cigaretta népszerűsége és rohamos terjedése miatt használatának biztonságára egyre több kutatás irányul.
Az elektromos cigaretták példátlan hatékonysága mellett állt ki a New York Times a közelmúltban megjelent cikkében. Az írás több kutatási eredményt is bemutat, melyek igazolják, hogy az elektromos cigaretta egészségügyi kockázata eltörpül a hagyományos cigarettához képest és cáfolják az e-cigaretták ártalmásságát vélelmező állításokat. A cikk nemcsak az elektromos cigaretták nagy népszerűségére koncentrál, hanem megpróbálja felderíteni azok ellenzőinek lehetséges forrását. Az FDA számos intézkedést próbált foganatosítani az ellen, hogy az elektromos cigaretták széleskörben elterjedjenek. Eközben számos hitelesnek tekinthető intézmény mint pl. Boston University School of Public Health, American Association of Public Health Physicians, American Council on Science and Health and the Royal College of Physicians in Britain mind támogatják az elektromos cigaretták használatát. Dr. Siegel, a Boston University of Public Health professzora a következőket mondta, “Döbbenetes számomra a dohányzásellenes csoportok negatív hozzáállása az e-cigarettához. Nincs értelme az e-cigarettákban található egyes anyagok csekély mennyiségének elméleti ártalmasságáról vitázni, amikor a dohányzás hagyományos formája köztudottan halálos: a hagyományos cigaretták több ezer vegyületet tartalmaznak, ideértve több tucat rákkeltő és több száz mérgező anyagot”. Az angol Royal College of Physicians pedig egyenesen irracionálisnak és immorálisnak nyilvánított minden olyan jogalkotást, mely a biztonságos nikotin-beviteli eszközök elterjedését akadályozza.
Az elektronikus cigaretta és a benne használatos patron toxikológiai hatásairól 2006-ban a Graz-i Karl Franzens (orvostudományi) Egyetem professzora, Dr Bernd Mayer készített tanulmányt. E tanulmány összegzésében a következő megállapításokat teszi : “Csakúgy mint más nikotin helyettesítő készítmények esetében, az elektromos cigaretta toxicitása a nikotin hatásaira korlátozódik. Mivel itt semmilyen égési folyamat nem játszódik le, ezért használata során mentesülünk a dohányfüstben jelenlévő mérgező és legfőképpen rákkeltő anyagoktól. Ezért az egészségügyi kockázat lényegesen alacsonyabb, mint a dohánytermékek fogyasztása esetében. A nikotintartalomtól eltekintve az elektromos cigaretta toxikológiailag ártalmatlannak tekinthető. ” Graz, 2006 március 6. O. Univ.-Prof. Dr. Bernd Mayer A teljes tanulmány szövege (német nyelven) elérhető itt.
2008-ban a Health New Zealand az elektromos cigarettát feltaláló Ruyan cég készülékét és patronját vizsgálta: " Cél: E jelentés célja, hogy segítse a jogalkotókat megítélni a Ruyan® e-cigaretta és patronja biztonságosságát és engedélyezésének várható hasznát és kockázatát. Eredmény: A Ruyan® e-cigarettát a dohányzás biztonságos alternativájaként tervezték. Az elvégzett tesztek ezt megerősítik, nagyon biztonságosnak tekinthető a cigarettához képest és abszolút értelemben is biztonságos minden általunk végzett tesztben. " A vizsgálat - a folyadék összetételén túl - kiterjedt az e-cigarettázó által kifújt gőzpára vizsgálatára is. Megállapítja, hogy a kifújt pára teljesen ártalmatlan, semmilyen káros anyagot nem tartalmaz. A teljes tanulmány elérhető itt
A minőségi elektromos cigaretta márkák, mint az e-Smoker rendelkeznek SGS és TÜV által végzett toxikológiai vizsgálattal, tanúsítvánnyal.
Ennek ellenére egyes érdekcsoportok részéről komoly támadások érik az elektromos cigarettát. 2009-ben az amerikai FDA vizsgálta több márka patronját és a termék teljes betiltását szorgalmazta. Ezt azzal támasztotta alá, hogy a vizsgált patronok egyikében káros anyagok jelenléte volt kimutatható. Azt elfelejtette hozzátenni, hogy a kérdéses anyagok nyomelemekben fordultak csak elő, olyan kis mennyiségben, ami az emberi egészségre nézve teljesen elhanyagolható , és megegyezik az egyéb nikotintartalmú - az FDA által egyébként jóváhagyott - rágókban és tapaszokban mért mennyiséggel. Végül az FDA 2010-ben pert vesztett az elektromos cigaretta forgalmazók ellen; a szövetségi bíróság első és másodfokon is kimondta, hogy az e-cigaretta nem tekinthető gyógyszernek .
Az elektromos cigaretták már több, mint 4 éve a piacra kerültek, és semmilyen jel, adat vagy tapasztalat nincs arra nézve, hogy bárkinek az egészségét is károsította volna e termék, sem arra, hogy e termék miatt fiatalkorú, vagy eddig nem-dohányzó vált volna nikotinfüggővé.
A New York Times cikke az elektromos cigarettáról



URL: http://e-smoker.hu/e-cigaretta.html


::: Tudjon meg többet az elektromos cigarettáról :::
Hogyan működik az e-Smoker elektromos cigaretta?
Az e-Smoker elektromos cigaretta egy elektromos készülék, ami tökéletesen képes imitálni a valódi dohányzást – annak súlyosan káros mellékhatásai nélkül. Az elektromos cigaretta egy légszenzorral ellátott akkumulátorból és egy porlasztóelektronikával egybeépített cserélhető patronból áll. Megszívásakor a készülék megdöbbentően valósághű élményt nyújt, kezdve a valósághű formától, a füstöt imitáló párától egészen az olyan apró részletekig, mint a megszíváskor az elektromos cigi végén kigyulladó vörös fény, mely a felizzó parázst utánozza. Az e-Smoker elektromos cigaretták használata és élvezeti értéke nagyban hasonlít a hagyományos cigarettához. Az e-cigaretta kézbentartva, kinézetre és aromájában a cigarettára emlékeztet. Különlegessége a készülék forradalmian új működési elvében rejlik. Az égésmentes e-cigarettát korszerű mikroelektronika vezérli, a készülék kis méretű újratölthető akkumulátorból, valamint vizet, propilén glikolt, nikotint és dohányaroma illatanyagot tartalmazó cserélhető patronból épül fel. Az e-Smoker elektromos cigaretta megszívásakor a készülék porlasztás/párologtatás útján 50-60 C-ra melegített, füstöt imitáló párát fejleszt, amely teljesen ártalmatlan és néhány másodperc elteltével szétoszlik a levegőben és egyben kielégíti a dohányosoknak a dohányfüst leszívása és belélegzése iránti vágyát.
elektromos cigaretta: a Reuters hírügynökség bemutatója
elektromos cigaretta a channel 7 hírcsatorna bemutatójában
Miben különböznek az elektromos cigaretta összetevői a hagyományos dohánytermékektől?
Az e-cigi patronban lévő összetevők száma és a dohányzás során fellépő hatásuk eltér a hagyományos cigarettában és szivarban lévőknél, és azoknál szinte összehasonlíthatatlanul biztonságosabb. Az elektromos cigaretta patronja kizárólag vízet, propilén glikolt, nikotint, a dohányaromát utánzó illatanyagot és az összetevőket szuszpenzáló membránt tartalmaz. Ezek közül az összetevők közül egyetlenegyet sem tekintenek rákkeltőnek. Az ismeretek szerint a nikotinnak (kis mennyiségben) nincs mérgező hatása, bizonyos terápiás eljárások során is alkalmazzák és a természetben megtalálható a zöld paprikában (kaliforniai)/borsban, a paradicsomban, a padlizsánban és a burgonyában. A cigaretták és a szivarok, azonban, rendszerint dohányt, több száz adalékanyagot, nikotint, ragasztót és papírt tartalmaznak, melyek az égésük során az emberi szervezet csaknem minden egyes szervére káros hatást gyakorolnak, és rákot, valamint keringési és légzőszervi megbetegedéseket okoznak.
Bővebben az e-Smoker elektromos cigarettában használt patronokról>>
Milyen e-cigaretta típusok közül választhatok?
Csak a legkorszerűbb technológiát alkalmazó és legmegbízhatóbb elektromos cigaretta típusokat forgalmazzuk. Ennek megfelelően minden általunk forgalmazott elektromos cigaretta Integrált Patront alkalmaz, ami a legmegbízhatóbb működést és a legdúsabb füstképzést biztosítja. Tekintse meg aktuális elektromos cigaretta kínálatunkat>>
Milyen az e-Smoker elektromos cigaretta aromája és illata?
Az e-cigarettát használók többsége arról számol be, hogy annak aromája a cigarettára és szivarra hasonlít, míg az eletromos cigaretta által kibocsátott füstöt imitáló gőz gyakorlatilag szagtalan, ellentétben a hagyományos cigaretták és szivarok nehezen semlegesíthető szagával, amit igen problémás eltávolítani egy füstös szobából, a gépkocsiból vagy ruhaneműkből. Az e-Smoker elektronikus cigarettát olyan helyeken is használhatja, ahol bár a dohányzás nem tiltott, pl. gépkocsiban vagy a lakásban, de ahol a barátai vagy a családtagjai a dohányzást szóvátették. Az e-Smoker elektromos cigarettákhoz általában 4-7 féle különböző aromájú patront forgalmazunk, melyek népszerű cigarettamárkák ízéhez hasonlítanak. Legtöbb e-cigi modellünkhöz választhat mentholos ízesítésű patront is.
Melyek az e-Smoker e-cigaretta használatának legfőbb előnyei?
A dohányosok többsége azért dohányzik, mert élvezi a dohányzással együtt járó mozdulatokat, annak érzelmi és fizikai hatásait. Az e-Smoker elektromos cigaretta használatával ezekről nem kell lemondania, de jelentős mértékben mentesülhet a hagyományos dohányzással elkerülhetetlenül együttjáró káros hatások alól. Az e-cigaretta használata mellett szóló legfőbb érvek többek között az alábbiak:
kisebb egészségügyi kockázat
hagyományos dohányzásra tiltott helyeken is használható
kirekesztés helyett társadalmi befogadás
mentes az elsődleges és másodlagos füsttől (passzív dohányzás hatásaitól)
gyakorlatilag szagtalan
nem tűzveszélyes, rendkivül praktikus
mindez a hagyományos dohányzásnál jelentősen alacsonyabb áron
Bővebben az elektronikus cigarettával elérhető megtakarításról>>
Segíthet-e az e-cigi a dohányzás elhagyásában?
Az e-cigarettát nem a dohányzás abbahagyását elősegítő termékként kínáljuk és forgalmazzuk. Az e-Smoker elektromos cigaretta egy alternatív dohányzási módot tesz lehetővé, mellyel csökkenti a dohányzás egészségügyi kockázatát, szabadon használhatja bárhol, nem kell tartania a társadalmi kirekesztéstől, továbbá füstmentesen (a passzív dohányzás hatásaitól mentesen) és gyakorlatilag szagmentesen dohányozhat.
Biztonságos-e az elektromos cigaretta használata?
Az elektromos cigaretta hatását számos kísérlet, kutatás vizsgálta és vizsgálja. Az eddigi vizsgálatok egybehangzóan azt igazolják, hogy az elektromos cigaretta egészségügyi kockázata eltörpül a hagyományos dohányzáshoz képest. Bővebben az elektromos cigaretta biztonságosságáróll>>
Nemzetközi e-cigaretta linkek:
Ruyan e-cigaretta - elektronikus cigaretta online üzlet Elektromos cigaretta információs oldal - www.e-cig.org Chinese "e-cigarette" helps you stub out the habit - reuters.com wikipedia szócikk



URL: http://e-smoker.hu/kapcsolat.php


Tételek száma:  0 db
Összérték: 0 Ft
RÓLUNK - CÉGINFORMÁCIÓ Az e-Smoker márka tulajdonosa, Magyarországi márkaképviselője: Alapítva: 2008 székhely: 1031 Budapest, Nánási út 37-39
Az e-Smoker.hu webshop üzemeltetője: RAIDEN TECHNOLOGIES LTD. 77-81 Seaview Rd. Wallasey, Mersyside, England
Bővebben magunkról: céginformációk
INFORMÁCIÓ TERMÉKEINKKEL KAPCSOLATBAN Telefonon hétfő-péntek 10-17h 06-21-2524033 A megnövekedett érdeklődés miatt munkatársunk gyakran nem elérhető. A leggyakoribb kérdésekre a válaszokat itt találja. e-mailben info[kukac]e-smoker.hu Online ügyfélszolgálat skype-on
INFORMÁCIÓ RENDELÉSSEL/SZÁLLÍTÁSSAL KAPCSOLATBAN e-mailben admin[kukac]e-smoker.hu
Amennyiben leadott rendeléséről nem kapott visszaigazolást, kérjük ellenőrizze postafiókja SPAM mappáját - sok emailrendszer kiszűri az automatikus visszaigazolásokat.
ÜZLETI KAPCSOLAT/ VISZONTELADÁS Amennyiben érdeklődik termékeink forgalmazása, nagykereskedelmi vásárlása iránt, kérjük vegye fel velünk a kapcsolatot. info[kukac]e-smoker.hu Kérjük levelében jelezze mely termékek iránt érdeklődik, valamint hol és milyen formában kívánja forgalmazni termékeinket.
8 NAPOS ELÁLLÁS - CSAK ONLINE RENDELÉS ESETÉN Webshopunk vásárlóit a termék átvételétől számítva 8 napos indoklás nélküli elállási jog illeti meg. Amennyiben bármilyen okból nem elégedett termékünkkel és szeretne elállni a vásárlástól kérjük a következőket tegye: 1. Jelentse be elállási szándékát a kézhezvételtől számított 8 napon belül az admin[kukac]e-smoker.hu emailcímen. Az emailben tüntesse fel rendelési számát, nevét és bankszámlaszámát, ahova a termék vételárának visszautalását kéri. 2. A hiánytalan és sérülésmentes terméket és a kapott számlát egy párnázott borítékban küldje vissza postai úton márkaképviseletünkre: Greentrade Direct kft. Nánási út 37-39. Budapest 1031 3. A termék-visszavét feldolgozása és a vételár visszautalása kb. 1-2 hetet vesz igénybe.
Kérjük ügyeljen rá, hogy a csomagot bérmentesítve adja fel. Utánvétes és portós küldeményeket nem áll módunkban átvenni.
1 ÉV GARANCIA A termékeinkre 1 év garanciát vállalunk a jótállási jegyen ill. az ÁSZF 6. pontjában részletezett feltételekkel és korlátozásokkal. Abban az esetben, ha e-Smoker készülékének valamely alkatrésze cserére szorul, kérjük egyszerűen töltse ki az Áru Csere Kérelem ( ÁCsK ) nyomtatványt, tegye be a hibás alkatrészt és a kitöltött ÁCsK nyomtatványt egy párnázott borítékba és postázza vissza részünkre a nyomtatványon jelzett címre. Az ÁCsK nyomtatvány beszerezhető ide kattintva . Amennyiben a készüléket nem az e-smoker.hu webshopban vásárolta, kérjük az ÁCsK-hoz csatolja a kapott jótállási jegyet vagy vásárlást igazoló számlát/blokkot is. A feladott csereigények feldolgozása 1-2 hetet vesz igénybe.
MEGJEGYZÉS: Cserekérelmét csak kitöltött ÁCsK nyomtatvánnyal együtt és a vásárlás napjától számított 1 éven belül tudjuk teljesíteni. Kérjük ügyeljen rá, hogy a csomagot bérmentesítve adja fel. Utánvétes és portós küldeményeket nem áll módunkban átvenni.



URL: http://e-smoker.hu/blog


e-Smoker blog :: e-cigaretta hírek, információk
e-cigaretta hírek
elektromos cigaretta ujdonságok
termékhírek
AZ ELEKTROMOS CIGARETTA EGYSÉGESEN SZABAD FORGALMAZÁSÁT JAVASOLJA AZ EU EGÉSZSÉGÜGYI BIZOTTSÁGA
May 25th, 2013 admin No comments
„Bizonyított, hogy az e-cigaretta az ártalom-csökkentő stratégiák hatékony eszköze lehet, ezért lehetővé kell tenni, hogy szabadabban versenyezhessen a hagyományos cigarettával” a Bizottság indoklásából
Május 16-án tárgyalta az Európai Parlament Környezet, Egészségügyi és Ételbiztonsági Bizottsága az elektromos cigaretták egységes európai szabályozási tervét. A Bizottság a parlament elé terjesztendő végső javaslatában az elektromos cigaretták, patronok és folyadékok szabad forgalmazását előíró szabályozást javasol tekintet nélkül a termékek nikotin tartalmára. A javaslat kitér arra, hogy szükséges megteremteni az egységes, minden tagállamra kötelező szabályozást és figyelemmel a termék ártalom-csökkentési hatásosságára egy minimális piaci regulációt ír elő. A gyártóknak, forgalmazóknak igazolniuk kell a termékek összetételét, azok tisztaságát, a nikotintartalmat és egy figyelmeztető üzenetet kell feltüntetniük a csomagoláson. A javaslat szerint a termék csak felnőtteknek árusítható. E szabályozási javaslat gyakorlatilag megegyezik azzal az etikai, forgalmazási kódexszel, melyet pl. a magyar e-cigaretta forgalmazók és importőrők egyesülete is megfogalmazott.
Az EU államok túlnyomó többségében a termék ma is szabadon forgalmazható. Az egységes szabályozásra mégis nagy szükség van, mert egyes kisebb tagállamok a többségtől eltérően különböző mértékben korlátozzák az elektromos cigaretta forgalmazását. Az európai normákkal ellentétes joggyakorlatban élen jár a Magyar kormány, aki – kihasználva, hogy jelenleg nincs olyan kötelező érvényű EU rendelet, ami szabályozná e terméket – egy ötletszerű OGYI véleményre hivatkozva az elektromos cigaretta nikotintartalmú patronját és a nikotintartalmú utántöltő folyadékokat gyógyszernek tekinti, a forgalmazását pedig minden eszközzel tiltani igyekszik.
Categories: e-cigaretta hírek Tags: e-cigaretta EU szabályozás , e-cigaretta szabályozás , elektromos cigaretta hírek
Kiteljesedett Duo patroncsalád
April 22nd, 2012 admin No comments
Az e-Smoker mini Duo, Go és Greentech készülékekhez használható M-sorozatú integrált patronok már 8 ízben érhetők el.
M-sorozatú integrált patronok már 8 ízben
A dohányízt kedvelők a Regular, MBR és CML ízek közül választhatnak, míg az aromás patronokat kedvelők a Menthol, Piros szőlő, Vanilia, Kávé és Eper ízek között válogathatnak. A M-sorozatú patronok nemcsak Duo és Go elektromos cigarettához használhatók, de kompatibilesek a GreenTech G301, G300, G220 és G300 lux e-cigaretta készülékekkel is.
Categories: elektromos cigaretta ujdonságok , termékhírek Tags: e-cigaretta patron , e-smoker , elektromos cigarettta
Megalakult az ECMX – Elektromos Cigaretta Magyar Ipari és Kereskedelmi Szövetség
April 21st, 2012 admin No comments
A legnagyobb hazai elektromos cigaretta importőrök, gyártók és kereskedők részvételével megalakult az Elektromos Cigaretta Magyar Ipari és Kereskedelmi Szövetség (röviden ECMX). A szervezet megalakításában az e-Smoker alapító tagként vett részt. A szervezet célja – együttműködve a jogalkotókkal – az aktív részvétel a kialakítás alatt álló magyar forgalmazási szabályozás megalkotásában. Emellett a szervezet tagjai elkötelezték magukat az elektromos cigaretták forgalmazását érintő etikai, biztonsági és műszaki normák kialakítása és bevezetése mellett. Mi, az e-Smoker és GreenTech készülékek forgalmazói, 4 éves fennállásunk során mindig ragaszkodtunk és ragaszkodunk a kiváló, ellenőrzött minőségű készülékek és patronok forgalmazásához. E cél érdekében termékeink minőségét gyártópartnereink évente többszöri gyártásközi auditjával, valamint a szükséges tanusítványok (CE, RoHS, SGS, TÜV) ellenőrzésével biztosítjuk.
Categories: e-cigaretta hírek Tags: e-cigaretta szabályozás , ECMX , kozosseg , tanúsítvány
Érdekes cikk az elektromos cigarettáról
March 29th, 2012 admin No comments
Különösen következtetéseiben elgondolkodtató cikk jelent meg az elektromos cigarettáról a közelmúltban. A cikk állításaival egyetértünk, csak annyiban téved, hogy az elektromos cigaretta forgalmazása és használatára tiltás lenne érvényben. Az elektromos cigaretta forgalmazása és használata jelenleg legális.
Categories: e-cigaretta hírek Tags: e-cigaretta , e-cigaretta és egészség , e-cigaretta szabályozás , elektromos cigaretta és média , elektromos cigaretta hírek
Hamarosan érkezik: X4pro elektromos cigaretta
March 25th, 2012 admin No comments
stílusus megjelenésű töltődoboz (PCC) X sorozathoz
Heteken belül megérkezik a webshopba és boltunkba az új X4pro készülékcsomag, az X sorozat legújabb tagja. A készülék az X4 alapkészletre épül, kiegészülve egy intelligens töltődobozzal, mely nagykapacitású beépített akkumulátort is tartalmaz. A tok így képes a készülék akkumulátorát folyamatosan újratölteni, páratlan mobilitást adva így a készüléknek.
Categories: elektromos cigaretta ujdonságok , termékhírek Tags: e-cigaretta , elektromos cigaretta , PCC , töltődoboz , X4Pro
SGS és TÜV tanúsítvány
Ellentétben a közelmúltban megjelent újságcikkek többségével (melyek szerint az e-cigaretta patronja ismeretlen összetevőket tartalmaz) az e-Smoker elektromos cigaretta patronjában használt folyadék a legszigorúbb és legelismertebb tanúsító cégek által került bevizsgálásra. A TÜV és SGS tanúsítványok azt igazolják, hogy a patronokban használt folyadék mentes minden szennyező és toxikus anyagtól, kizárólag a receptúrában megadott biztonságos alkotóelemeket tartalmazza. bővebben itt
Categories: e-cigaretta hírek Tags: e-cigaretta , e-cigaretta és egészség , e-cigi klinikai vizsgálat , SGS , tanúsítvány , TÜV
Elektromos cigaretta a NYT-ban
Alapos cikket közölt a közelmúltban a New York Times az elektromos cigarettáról. A cikk elemzi a közelmúltban végzett kísérleteket, tanulmányokat az elektromos cigarettáról és vizsgálja az elektromos cigi ellen hangot adó érdekcsoportok lehetséges motivációit. http://www.nytimes.com/2011/11/08/science/e-cigarettes-help-smokers-quit-but-they-have-some-unlikely-critics.html?_r=2
Categories: e-cigaretta hírek Tags: e-cigaretta , e-cigi klinikai vizsgálat , egészség , elektromos cigaretta és média , New York Times , nikotin
Elektromos cigaretta találkozó Yorkban – video
June 4th, 2010 admin No comments
Categories: e-cigaretta hírek Tags: e-cigaretta , ecigi , elektromos cigarettta , kozosseg , video
Félrevezető információk az elektromos cigarettáról
April 29th, 2010 admin No comments
A napokban megjelent egy közlemény az ÁNTSZ-hez tartozó Dohányzás Fókuszpont
Országos Egészségfejlesztési Intézet honlapján, mely súlyosan félrevezető és hamis információkat tartalmaz az elektromos cigarettával kapcsolatban.
Kritikájának középpontjában a patron propilén-glikol tartalma áll (mely a kifújt pára füstszerű textúrájáért felelős), elrettentésül hozzátéve, hogy ezt az anyagot fagyállókban használják.
Valójában a propilén-glikol egy igen elterjedt, biztonságos adalékanyag, melynek legfőbb felhasználási területe a gyógyszeripar, a kozmetikumok és az élelmiszeripar. Igen elterjedt emugálószer, a gyógyszeriparban pl. köhögéscsillapító szirupokban, krémekben és kenőcsökben alkalmazzák. Élelmiszeriparban pl. vajkészítményekben, salátaöntetekben, süteményekben, kekszekben használják. Szinte minden típusű kozmetikumban: samponokban, borotvahabokban, bőrápolószerekben, fogkrémekben és csecsemőgondozási szerekben megtalálható.
..És emelett, valóban, újabban használják nem-toxikus fagyállóként is.(forrás: www.propylene-glycol.com, en.wikipedia.org/wiki/Propylene_glycol)
A propilén-glikolt az amerikai FDA biztonságosnak ítélte és jóváhagyta mint élelmiszeriparban használató adalék.
A napokban megjelent egy közlemény az ÁNTSZ-hez tartozó Dohányzás Fókuszpont Országos Egészségfejlesztési Intézet honlapján, mely súlyosan félrevezető és hamis információkat tartalmaz az elektromos cigarettával kapcsolatban. ( szövege itt olvasható )
1. Propilén-gliko l
Valójában a propilén-glikol egy igen elterjedt, biztonságos adalékanyag, melynek legfőbb felhasználási területe a gyógyszeripar, a kozmetikumok és az élelmiszeripar.
Propilén glikol egy népszerű kenőcs összetevői között
Széles körben alkalmazott emulgeálószer, a gyógyszeriparban pl. köhögéscsillapító szirupokban, krémekben és kenőcsökben használják. Élelmiszeriparban pl. vajkészítményekben, salátaöntetekben, süteményekben, kekszekben fordul elő. Szinte minden típusú kozmetikumban: samponokban, borotvahabokban, bőrápolószerekben, fogkrémekben és csecsemőgondozási szerekben megtalálható.
..És emellett, valóban, újabban használják nem-mérgező, biztonságos fagyállóként is. (forrás: www.propylene-glycol.com , en.wikipedia.org/wiki/Propylene_glycol )
A propilén-glikolt az amerikai FDA (Food and Drug Administration)  jóváhagyta, mint élelmiszeriparban biztonságosan használható adalékot. ( a jóvágyást itt találja )
2. Klinikai vizsgálatok
A közlemény írója azt állítja, hogy az e-cigaretta hatása az egészségre tisztázatlan. Ez az állítás nagyfokú tájékozatlanságra utal, mivel az elektromos cigaretta működési mechanizmusára és patronjának összetételére vonatkozóan (beleértve a propilén-glikol tartalmát) az elmúlt években több klinikai vizsgálat irányult.
Dr Berndt Mayer, a Grazi Orvostudományi Egyetem professzora vizsgálatában megállapította, hogy az elektromos cigaretta propilén-glikol tartalma “toxikológiai értelemben elhanyagolható”, és vizsgálatának eredményét így foglalta össze: “Csakúgy mint más nikotin helyettesítő készítmények esetében, az elektromos cigaretta toxicitása a nikotin hatásaira korlátozódik. Mivel itt semmilyen égési folyamat nem játszódik le, ezért használata során mentesülünk a dohányfüstben jelenlévő mérgező és legfőképpen rákkeltő anyagoktól. Ezért az egészségügyi kockázat lényegesen alacsonyabb, mint a dohánytermékek fogyasztása esetében. A nikotintartalomtól eltekintve az elektromos cigaretta toxikológiailag ártalmatlannak tekinthető. ” A tanulmány teljes szövege itt érhető el . Az Új-Zélandi New Zealand Health vizsgálata hasonló eredménnyel zárult, és megállapítása szerint a patronokban csak mennyiségileg mérhetetlen nyomelemeiben mutathatók ki egyes, a dohányban jelenlévő karcinogén anyagok( vizsgálat eredménye )
Valóban még több klinikai tesztre és vizsgálatra van szükség, azonban az eddig lefolytatottak alapján megdöbbentő azt olvasni, hogy a közlemény sajnálatosnak nevezi az elektromos cigaretta terjedését a magyar dohányzók között, azaz a köztudott és bizonyítottan súlyosan rákkeltő cigaretta használatát részesíti előnyben egy eddig minden vizsgálatban a cigarettánál mérhetetlenül biztonságosabb eszközzel szemben.
3. Betiltás
A közlemény állítása szerint a termék forgalmazása be van tiltva. A tény az, hogy a mai napig egyetlen rendelet, jogszabály vagy törvényerejű rendelkezés sem jelent meg, ami ezt az állítást alátámasztaná (mint ezt egy cigarettával foglalkozó blog is feltárta ). Az elektromos cigaretta CE minősítéssel, a patron TUV tanúsítvánnyal rendelkezik.
A közlemény egyetlen érvényes megállapítása, hogy a termék nem bizonyítottan leszokást segítő eszköz. Valóban nem. Mi, az e-Smokernél erre több ponton felhívjuk a figyelmet.  Az elektromos cigaretta egy életmód termék, mely alternatívát nyújt azoknak a dohányosoknak, akik az elérhető nikotin-pótló terápiákkal nem tudnak leszokni, de szeretnének mentesülni a cigarettafüst súlyosan egészségromboló hatásaitól.
Categories: e-cigaretta hírek , termékhírek Tags: e-cigaretta és egészség , elektromos cigaretta és média
Elektromos cigaretta tárcák az Ön stílusában
February 11th, 2010 admin No comments
Hamarosan elektromos cigaretta tárcák nagy választékából válogathat, hogy ízlésének, stílusának legmegfelelőbb módon tarthassa magánál e-cigijét. Egy kis ízelítő a kínálatból:
elektromos cigaretta tárca kínálat
Categories: termékhírek Tags: e-cigi újdonság , elektromos cigaretta tarca , kiegészítők
Youdao
Xian Guo
Zhua Xia
newsgator
iNezha
Random Posts
GreenTech G300 elektromos cigaretta – hamarosan a webshopban
BBC budapest e-cigaretta e-cigaretta EU szabályozás e-cigaretta patron e-cigaretta szabályozás e-cigaretta és egészség e-cigi e-cigi klinikai vizsgálat e-cigi újdonság e-smoker ecigi ECMX egészség elektromos cigaretta elektromos cigaretta hírek elektromos cigaretta tarca elektromos cigaretta és média elektromos cigarettta interju kiegészítők kozosseg működés New York Times nikotin PCC permium e-cigi piac SGS tanúsítvány TÜV töltődoboz video X4Pro
e-Smoker home
elektromos cigaretta bolt
elektromos cigaretta webshop
Top WordPress
Copyright © 2009-2013 e-Smoker blog :: e-cigaretta hírek, információk
Theme by NeoEase . Valid XHTML 1.1 and CSS 3 .



URL: http://esotanc.hu/15-napos-idojaras-elorejelzes


15 napos időjárás előrejelzés ismertetése
15 napos időjárás előrejelzés ismertetése / Keresse meg saját települését az Előrejelzés menüpont alatt!
Hogyan kell értelmezni a 15 napos előrejelzést?
15 napos időjárás előrejelzésünk több részből tevődik össze. Tartalmaz egy 15 napra szóló felhőzet és hőmérsékleti előrejelzész, valamint egy rövidebb távú időjárási veszélyjelzést.
Felhőzet és időkép előrejelzés
Az előrejelzés a dátum és nap megjelölés alatt kis ikonokkal jelöli a várható időjárást, amelyet a képi megjelenítés mellett szövegesen is jelölünk (napos, derült, változó, stb.). Fontos tudni, hogy az előrejelzés az adott napra vonatkozik, azaz 0 órától 24 óráig. Így tehát a kora hajnali időjárást már a másnapi időjárás előrejelzés mutatja. Például ha a zivatarok éjszaka érnek el bennünket, de aznap még zömében derült idő lesz akkor a zivatarok már inkább a másnapi előrejelzés ikonjára hatnak. Ez a fajta előrejelzés az egész 15 napos időjárás előrejelzésre érvényes.
15 napos hőmérséklet előrejelzés
Az időkép alatt látható a hőmérséklet előrejelzés, a várható maximum és minimumértékek. A hőmérséklet előrejelzés a konkrét érték mellett színezéssel is ábrázolja a várható hőmérsékleti értékek jellegét. Minél melegebb van, annál melegebb színeket használunk, míg a hidegebb napokra hideg színeket alkalmazunk (kék, zöld, stb.)
A hőmérséklet jellegét azzal is hangsúlyozzuk, hogy minél magasabb a hőmérséklet értéke, annál magasabbra kerül a hőmérséklet kijelző is. A hőmérséklet előrejelzés a 15 napos előrejelzésnél mindvégig azonos marad.
A 15 napos időjárás előrejelzés megbízhatósága a napok előrehaladtával egyre kisebb. Ma a modellek 15 napra látnak előre, de az időjárás kellő biztonsággal csak 5-7 napra jelezhető előre, ezért is szól erre az időszakra a részletesebb időjárás előrejelzés.
15 napos csapadék előrejelzés
A csapadék az egyik legnehezebben előrejelezhető időjárási jelenség. Éppen ezért a csapadék előrejelzés két fajtáját alkalmazzuk a 15 napos előrejelzés során.
Az első 5 napban 3 órás bontásban adjuk meg a várható csapadékot. Ezt kis kék sávok mutatják Ha a nap elején láthatóak a csapadéksávok, az azt mutatja, hogy a reggeli órákban várható a csapadék, ha a nap végén, akkor az esti órákban fog jelentkezni a csapadék. A csapadék ilyen felbontású előrejelzése csak 1-2 napon belül megbízható, a későbbiekben inkább csak a valószínűségeket jelzi.
A 15 napos időjárás előrejelzés hátralévő napjaiban a csapadékot egy-egy napra csupán egy oszlopdiagrammal jelöljük, és nem teszünk közzé részletesebb időbeni bontást, mert ilyen szintű előrejelzés nem lenne reális.
Végül a 15 napos előrejelzés során mindig ki is írjuk számmal, az adott napon várható csapadékmennyiséget mm-ben. Sajnos a modellek, különösen a távolabbi időpontokra vonatkozóan gyakran túlbecsülik a csapadék várható mennyiségét. Ezt érdemes szem előtt tartanunk az előrejelzések értelmezésekor.
15 napos időjárási veszély-előrejelzés
Időjárási veszély előrejelzésünk egy meglehetősen egyedi kísérlet. Célunk, hogy bizonyos veszélyeket rejtő időjárási jelenségeket előrejelezzünk és ezekre felhívjuk a figyelmet. Ilyenek, ha csapadék várható, ha zivatarok vagy éppen nagy havazás fordul elő. A veszélyjelzés nem csupán a veszélyekre hívja fel a figyelmet, hanem eseményekre is. Azaz , ha az adott napon például várható csapadék, de kis mennyiségű, és alacsony bekövetkezési valószínűséggel, mi azt is jelezzük zöld ikonnal, hiszen esetlegesen ez is hasznos információ lehet. Történhet mindez, úgy hogy az adott napon zömében napos időjárás lesz az uralkodó.
Az időjárási veszélyeket, nem jelezzük 15 napra előre, mert a távolabbi időpontokra a beválása igen alacsony, ezért ezt csak 8 napra előre mutatjuk.
Az előrejelzés forrása
A 15 napos időjárás előrejelzést a GFS-ből nyerjük, amely a legelterjedtebb időjárás előrejelző modell, a hazai és nemzetközi időjárási honlapok zöme ezt használja. A 15 napos időtávon túl már csak klíma- modellekkel és statisztikai módszerekkel becsülhetjük a várható időjárást.
Az előrejelzés megbízhatósága
Az 15 napos előrejelzés megbízhatósága, mint fentebb is írtuk a napok előrehaladtával csökken. Különösen a csapadék mennyisége és területi eloszlása nehezen előrejelezhető, ezt mindenképpen vegyük figyelembe programjaink szervezésénél. Az előrejelzés pontossága a mai-holnapi napra akár 90% feletti is lehet, míg ez az érték drasztikusan csökken egy hetes időtávon túl. Ez az összes hazai 15 napos időjárás előrejelzésre érvényes (köpönyeg, stb.)
Hol érhető el az előrejelzés az én városomra?
A 15 napos előrejelzést nem csak a megyeszékhelyekre, hanem minden hazai városra vonatkozóan elkészítjük. Ezek az előrejelzések elérhetőek a honlap tetején található „Válassz települést” ikonra kattintva.
Honlapunk 15 napos előrejelzése átalakítás alatt áll, és egyes városokra még a régi verzió, míg másokra már az új verzió is elérhető. Ha hosszabb távra szeretne előrejelzést olvasni, tekintse meg 30 napos meteorológiai előrejelzésünket!
Ki készíti a 15 napos előrejelzéseket?
Az előrejelzéseket a GFS adataiból az Esőtánc.hu oldal készíti.
Pillanatnyi dőjárás
A 15 napos időjárás előrejelzés mellett, az adott települések előrejelzési oldalán megtalálja az adott település pillanatnyi időjárására vonatkozó adatokat is. Nagyobb betűvel a pillanatnyi hőmérséklet és ikonnal ábrázolva a jellemző időkép. De e mellett bemutatjuk a széladatokat, páratartalom, látótávolságra vonatkozó információkat is.
Ugyanitt található az adott napra vonatkozó időjárás előrejelzésünk is szöveges formában. Sőt egyes településekre a 15 napos előrejelzést egy térképpel is kiegészítettük, ahol hasznos információkat talál. Így például a tavak esetén a vízhőmérsékletet, vagy az aktuális viharjelzést. Ez a szolgáltatás fejlesztés alatt áll, és várhatóan az elkövetkező időszakban a többi városra is bővítjük
Mi a célja az Esőtánc.hu oldalnak?
Most induló honlapunk célja kettős. Egyrészt hogy bemutassa az elkövetkező napok időjárást, másrészt hogy felhívja a figyelmet arra, hogy ha nem változtatunk azonnal és radikálisan életmódunkon és civilizációnk logikáján, akkor a holnapi nap időjárása drámai módon befolyásolja majd mindennapjainkat.



URL: http://esotanc.hu/30-napos-idojaras-elorejelzese


30 napos időjárás előrejelzés
Látogatóink sokszor jelezték számunkra, hogy szeretnének hosszútávú előrejelzést is látni oldalunkon. Kívánságuknak eleget téve készítettük el a fent látható 30 napos időjárás előrejelzést . Ez az előrejelzés típus nagyon sok egyedi vonással rendelkezik, és megbízhatósága igencsak elmarad a rövid és középtávú előrejelzésekhez képest. Éppen ezért ajánlott elolvasni az alábbi részletes ismertetőt, hogy lássák a 30 napos előrejelzés korlátait és ennek megfelelően tudják használni programjaik tervezésekor.
[google728]
A 30 napos előrejelzés előállítása
A 30 napos időjárás előrejelzés alapvetően különbözik a rövid és középtávú 7 illetve 15 napos előrejelzéstől és a hosszútávú szezonális előrejelzéstől is. Érdemes ezekről is néhány szót ejteni, hogy látható legyen a különbség. A rövid és középtávú előrejelzések alapja az un. numerikus modellek. Ezek a modellek összegyűjtik a Föld légkörének pillanatnyi helyzetére vonatkozó adatokat. Ez jelenti a modell kiindulási alapját. Ezt követően a modellbe beprogramozzák az ismert fizikai törvényszerűségeket és modellezik, hogy a légkör ismert fizikai állapota hogyan változik időben a fizikai törvényszerűségek alapján. Ma már ez a prognosztikai mód igen nagy pontossággal jelzi előre a várható időjárást, különösen 5-7 napos időtávra. Természetesen vannak időjárási helyzetek, amikor az előrejelzés kevéssé pontos, de néhány napra előre már 90%-os ezen modellek megbízhatósága. A szezonális modellek logikája nagymértékben eltér a fentiektől. Itt a Föld olyan jellemzőit veszik alapul, amely lassan változik és nagyban befolyásolja az időjárást. Ilyenek például a hófödte területek nagysága, a tengerjég kiterjedtsége, vagy éppen az El Nino jelenség erőssége. Ezek a nagyléptékű folyamatok befolyásolják a hosszútávú időjárás jellemzőit is, és ezen törvényszerűségek alapján próbáljuk meg előrejelezni a hosszútávú tendenciákat. A 30 napos időjárás előrejelzés a fentiektől nagyban eltér. Kiindulási alapja a numerikus modellek 15 napos előrejelzése, ebből áll össze az előrejelzés első fele. A második 15 nap azonban egy teljesen más módszerrel kerül kiszámításra. Itt ugyanis a történelmi éghajlati adatsorokat vesszük alapul. Azt keressük, hogy volt-e olyan év, amikor az időjárás hasonló mintázatot követett, hasonló volt a hőmérséklet és csapadék eloszlása. Feltételezhető, ugyanis, hogy ugyanazon időjárási állapotokat ugyanazok a nagytérségi folyamatok hozzák létre. Ezen logika alapján kézzel kigyűjtöttük az éghajlati adasorokat és elkészítettünk egy programot, amely igyekszik ugyanazokat a mintázatokat megkeresni a múltbéli adatsorokon, amit a jelenben illetev a 15 napos előrejelzésben tapasztalunk. A módszer ezentúl kiegészül még a hosszútávú szezonális előrejelzések figyelembevételével és különböző matematikai és statisztikai eljárásokkal. A végeredmény pedig a fent látható 30 napos időjárás előrejelzés. A fent leírtakból azonban jól látható, hogy ez nem nevezhető valódi előrejelzésnek, inkább statisztikai módszernek, ám ennek pontossága nem elhanyagolható. Ennek oka, hogy az időjárás meghatározott mintákat követ. Mindannyian ismerjük a medárdi csapadékos időjárást vagy a vénasszonyok nyarát. Nos ezeket és ennél finomabb mintákat jól kirajzolják az éghajlati adatsorok, amely a 30 napos előrejelzés alapját is adják.
Mennyire megbízható a 30 napos időjárás előrejelzés?
Nos, az előrejelzés megbízhatósága folyamatosan csökken. Három napos időtávra mintegy 75-90%-os pontossággal számolhatunk, ami a 15 napos időtáv végére 60 % körüli értékre csökken. A 30 napos időjárás második szakaszában pedig 50-60% között mozog. Ez nem jelent túl nagy megbízhatóságot, azonban még mindig nagyobb valószínűséggel választhatjuk így ki a családi nyaralásra legmegfelelőbb időpontot, mintha találomra böknénk a naptárra. Ugyanakkor a fent leírt korlátokat nagyon fontos szem előtt tartani az időjárás előrejelzés szóban is benne van, hogy a meteorológia még csak előre jelez, nem pedig pontossan tudja a várható időjárást. ez fokozottan igaz a 30 napos előrejelzésre is. Ez inkább csak egy mankó döntéseink meghozatalában, ami az időjárást illeti.
Felelősséget vállalunk-e a 30 napos előrejelzésekért?
Ahogy azt leírtuk, a meteorológia valószínűségekről beszél, nem bizonyosságról. ez fokozottan igaz a 30 napos előrejelzésre, amely megbízhatósága alatta marad a hagyományos előrejelzéseknek. Hogy akkor miért adjuk ki mégis? Nos, ez a módszer még mindig biztosabb, mintha találomra, vagy éppen fej vagy írás alapon döntenénk. Felelősséget azonban nem vállalhatunk ezekért az előrejelzésekért.
Lehet-e 30 napnál hosszabb előrejelzést készíteni?
A fenti elv figyelembe vételével elméletileg tetszőleges hosszúságú előrejelzés is készíthető, de a bizonytalanságok miatt sok értelme nincs. Aki hosszabb távra szeretne tervezni, annak ajánljuk a hosszútávú csapadék előrejelzésünket , amely a 30 napos előrejelzés elveit követi, de a csapadék valószínűségét nagyobb pontossággal adja meg.
Az ország mely területére vonatkozik az előrejelzés?
A 30 napos előrejelzés az ország egészére érvényes, nagyobb súllyal az ország középső területeire. Ennek oka, hogy még rövid távra is nehéz a területi sajátosságok figyelembevétele, egy ilyen kis ország esetén, mint Magyarország. Éppen ezért a 30 napos előrejelzés csak országos léptékben bocsátjuk ki.
Ha véleményed, észrevételed van, vagy szeretnél még hosszabb távra szóló előrejelzést, akkor kérlek írj Facebook oldalunkra vagy a kapcsolat@esotanc.hu címre.



URL: http://esotanc.hu/adatvedelmi-iranyelvek


Az oldalon az Adsense hirdetési rendszer keretében reklámokat jeleníthetünk meg. A rendszer adatokat gyűjt a hirdetésre kattintó felhasználókról azért, hogy ne zavaró, hanem Önöket érdeklő reklámok jelenjenek meg az oldalon. Ezen adatok köréről, illetve felhasználási módjáról kérem olvassa el a Google Adatvédelmi irányelveit!
Jelen weboldal a Google, Inc. („Google”) által nyújtott Google Analitika webanalitikai szolgáltatást használja. A Google Analitika „sütiket” („cookies”), az Ön számítógépén elhelyezett szövegfájlokat használ, melyek célja, hogy segítse a weboldal használatának elemzését.
A „süti” által generált, a weboldal használatára vonatkozó információkat (beleértve az Ön IP-címét) a Google egyesült államokbeli szervereire továbbítja és ott tárolja. A Google ezeket az információkat a weboldal Ön által történő használatának értékelésére, a weboldalon végrehajtott tevékenységekről szóló riportoknak a weboldalak üzemeltetői részére történő összeállítására, valamint a weboldalon végrehajtott tevékenységekkel és az internethasználattal kapcsolatos egyéb szolgáltatások nyújtására használja.
A Google továbbá átadhatja ezeket az információkat harmadik felek részére, amennyiben ezt törvény írja elő, vagy az adott harmadik felek a Google megbízásából feldolgozzák az információkat. A Google nem társítja az Ön IP címét a Google birtokában lévő egyéb adatokkal. Böngészője megfelelő beállításainak kiválasztásával Ön visszautasíthatja a „sütik” használatát, azonban felhívjuk figyelmét, hogy ez esetben Ön nem fogja tudni kihasználni jelen weboldal összes funkcióját. A jelen weboldal használatával Ön hozzájárul adatainak feldolgozásához a fentiekben meghatározott módon és a fentiekben meghatározott célokra. A Google által használt DART cookie lehetővé teszi, hogy a felhasználók számára a hirdetéseket az Ön webhelyén és az internet egyéb helyein végzett látogatásaik alapján jelenítse meg. A felhasználók kikapcsolhatják a DART cookie használatát a Google hirdetésekre és tartalmi hálózatra vonatkozó adatvédelmi irányelvek felkeresésével.



URL: http://esotanc.hu/ciprus-idojaras


Ciprus időjárása
Ciprus időjárása és éghajlata
Ciprus a Földközi-tenger harmadik legnagyobb szigete, területe 9251 km, alig nagyobb, mint Bács-Kiskun megye. Időjárását alapvetően meghatározza fekvése, az hogy a Földközi-tengerben található. Éghajlata mediterrán, azon belül is a száraz mediterrán kategóriába sorolható. A mediterrán éghajlat jellemzője a forró, csapadékmentes nyár, és az enyhe de csapadékos tél. Ennek oka, hogy a nyári időszakban az időjárást alapvetően meghatározza a passzát szélrendszer leszálló ága. Ez a nyári időszakban a Szaharától északra húzódik fel, így csapadékmentes és felhőmentes időjárást biztosít. Elvétve fordul csak elő rövid zápor, zivatar. A tél időszakban azonban a passzát szélrendszer leszálló ága délre húzódik. Ennek köszönhetően a mérsékeltövi ciklonoknak eljutnak a Földközi-tenger térségébe is, jelentős csapadékot adva. Ciprus a mediterrán éghajlaton belül is a száraz mediterrán éghajlat alá tartozik, ez azt jelenti, hogy a lehulló csapadék mennyisége igen kevés. Jellemzően 350-550 milliméter között mozog, de ennél akár több is lehet Ciprus magasabban fekvő részein. Az igen forró nyár júniustól szeptember közepéig tart, ekkor a havi középhőmérséklet 25-30 C fok (hazánkban a legmelegebb július középhőmérséklete csupán 20-22 C fok). Tehát rendkívül forróak ezek a hónapok. Igen kevés a felhőzet is, és az éjszakák is melegek, ami nehezen elviselhetővé teszi a ciprusi nyarakat. A rövid őszt a csapadékos tél követi, amelyet igen enyhe hőmérséklet jellemez 10-15 C fokos középhőmérséklettel lehet számolni. Áprilistól május végéig tart a rövid tavasz, amelynek hőmérséklete jóval meghaladja a nálunk megismert tavaszi időjárást. A kirándulók számára a kora tavaszi időjárás a legmegfelelőbb a sziget meglátogatására, ekkor még a téli csapadék nyomán a növényzet zöld, és a hőmérséklet is kellemes. A strandolásra és napozásra a a nyári időszak a legmegfelelőbb, de a tengerben akár októberig is lehet fürdeni. Óvakodni kell azonban az igen erős UV sugárzástól, amely a sziget jellemzője. A napsütéses órák száma Cipruson 3300 óra felett van, míg Magyarországon csupán 2200 óra. Igen népszerű a sziget a kora őszi időszakban is. A téli időszakban pedig még síelésre is nyílik lehetőség a Trodosz-hegység 1500 méter feletti részein akár májusig is megmarad a hó.
Még néhány hasznos információ Ciprusról
A sziget jelenleg két terültre oszlik Ciprusra, amely görög, és a ciprusi török köztársaságra, amely török fennhatóság alatt áll. A megosztás 1974-ben jött létre, amikor a török csapatok megszállták az ország északi részét. Ciprus jelenleg mintegy 700.000 lakosú, legnagyobb települése Nikózia a megosztott főváros és kikötővárosa Limasszol.



URL: http://esotanc.hu/elorejelzes-hirek


Gyors felmelegedés, szerdán újabb hidegfront
Szerző: admin | 2015-05-04 | Kategória: Előrejelzés hírek
Hullámvasútra kerül időjárásunk ismét, szerdán akár 30 C fok is lehet, de aztán hidegfront érkezik.
A hétvége hűvösebb napjai után a kora nyár szerelmesei bizakodhatnak az időjárásban, ugyanis gyors ütemű felmelegedésben lesz részünk.
Hétfőn lassan mindenütt csökken a felhőzet és sok lesz a napsütés, az ÉK-i országrészt leszámítva, itt tartósabban megmaradhatnak a felhők. Napközben a déli országrészben már 25 C fok fölé is emelkedhet a hőmérséklet.
A délutáni órákban aztán ismét nyugat felől vastagabb felhők érkeznek, és főként északnyugaton és északkeleten lehet számítani egy-egy záporra, sőt akár zivatar is előfordulhat. Éjszaka kicsit többfelé lehet csapadék, de területi átlagban jelentős mennyiség nem várható.
Kedden aztán nyugat felől lassan szakadozik a felhőzet, délelőtt keleten még erősen felhős lehet az ég, és kisebb eső is előfordulhat. Délután aztán egyre tartósabban süt ki a nap, és gyorsan melegszik a levegő. A déli országrészben már 25-30 C fok is lehet, csak ÉK-en marad 25 C fok alatt a hőmérséklet.
Szerdán aztán észak felől egy hidegfront ér majd el bennünket. Előtte még gyorsan melegszik az idő, a csúcshőmérséklet akár a 30 C fokot is elérheti délen. Északon azonban megvastagszik a felhőzet és egy-egy zápor-zivatar is kialakulhat. Itt már csak 22-25 C fokra számíthatunk. A szél északira fordul és megerősödik, megérkezik a hidegfront, ami némi lehűlést eredményez majd.
Csütörtöktől némileg csökken a nappali felmelegedés értéke, de nem lesz hideg 22-25 C fok körüli hőmérsékletekre számíthatunk, és ideiglenesen a csapadékhajlam is csökken majd.
Erős hidegfront érkezik!
Szerző: admin | 2015-04-17 | Kategória: Előrejelzés hírek
10 C fokkal csökken a hőmérséklet, zivatarok is lehetnek, viharos széllel. Hétvégére romlik el az időjárás.
Péntek délután egy hidegfront éri el hazánkat, hatására észak felől beborul az ég és egyre többfelé ered el az eső, zápor, a déli , keleti megyékben zivatar is kialakulhat. Délután még csak szórványosan, estétől már többfelé kell csapadékra számítani.
A szél a front előtt megerősödik, ekkor még déli irányból fúj majd, aztán a front érkezésekor északnyugati irányba vált át. A szél megerősödik, és főként a keleti országrészben viharos széllökésekre is számítani lehet, akár 70km/órás széllökések is előfordulhatnak.
Az országban elsősorban eső, zápor várható, de a keleti és Dél-alföldi régióban zivatarok is kialakulhatnak, sőt akár egy hevesebb zivatar kialakulása sem zárható ki.
Az éjszaka során többfelé lesz eső, és szombat reggel is zömében borult égre tekinthetünk majd fel. Csapadékra már inkább csak a keleti, déli országrészben számíthatunk. Erős lesz az északi szél. A hőmérséklet jelentősen visszaesik, napközben már csak 10-15 C fok körül alakul a csúcshőmérséklet, amit az erős szél miatt még ennél is hidegebbnek érzünk majd.
A felhőzet felszakadozhat, de inkább csak a délutáni órákban, nyugaton várható tartósabb napsütés. Keleten délután egy összeáramlásnak köszönhetően, Heves-Szolnok és Csongrád megyékben többfelé alakulhat még ki záporeső.
Vasárnap már nem kell csapadékra számítani, eleinte kevesebb, majd több felhő lehet az égen. 12-15 C fokig emelkedik a hőmérséklet, a szél továbbra is erős lesz. Vasárnap hajnalban többfelé lehet gyengébb fagy is. A jövő hét közepétől ismét melegedés kezdődik.
Cimkék: hidegfront
Hétvégéig napos, meleg, hétfőn hidegfront!
Szerző: admin | 2015-04-10 | Kategória: Előrejelzés hírek
Vasárnapi kitart a meleg, tavaszias időjárás. A jövő hét elején azonban ismét egy hidegfront érkezik, lehűléssel és széllel.
Végre a sok szeles nap után igazi kellemes, napos tavaszias időjárásban lesz részünk a hétvégén. Pénteken szinte zavartalan lesz a napsütés, bár a reggel néhol komoly fagyokkal kezdődik majd. Napközben azonban a hőmérséklet csúcsértéke 17-20 C fok körül alakul majd. A szél is mérséklődik, legfeljebb a Dunántúlon lehet élénk lökésekre számítani, de a szél irány már déli lesz, ez is mutatja, hogy felmelegedés kezdődik.
Szombaton is alapvetően napos, derült időjárásban lesz részünk. A nappali csúcshőmérséklet tovább emelkedik, 18-22 C fok körüli csúcsértékekre számíthatunk. Hajnalban még a fagyzugokban gyenge talajmenti fagy előfordulhat. Kevés lesz felettünk a felhő, azonban a nyugati megyékben vékony fátyolfelhőzet szűrheti a napsütést.
Vasárnap aztán némileg változik az időjárás képe. Marad az alapvetően napos időjárás, kevés fátyolfelhővel, ám a délutáni órákban már intenzívebb lesz a gomolyfelhőképződés, és elszórtan egy-egy zápor előfordulhat, főként a hegység területeken, így az Északi-középhegység és a Bakony térségében. A hőmérséklet 20-22 C fokkal tetőzik majd. Hétfőn aztán egy hidegfront érkezik, eleinte még napsütés várható, majd észak felől megnövekszik a felhőzet és egyre többfelé kell záporokra, néhol zivatarokra számítani. A szél is megerősödik, néhol viharossá fokozódik. A hőmérséklet még nem esik vissza jelentősen 16-22 C fok várható.
Kedden éjszak és hajnalban még többfelé számíthatunk csapadékra, majd a hidegfront elhagyja országunkat. Napközben már számottevő csapadék nem várható, változó felhőzet mellett erős széllökésekre számíthatunk. A mostani számítások szerint nem lesz olyan viharos szél, mint a múlt hét során, amikor is komoly károk keletkeztek Németországban, Cseh és Lengyelországban is, de idehaza is gondokat okozott a szél. Az ittahelye.hu információi szerint április 1. óta 4000 kárbejelentés történt, 300 millió forint értékben, elsősorban a viharos szél miatt.
Kedden a hőmérséklet jelentősen visszaesik, már csak 12-16 C fok lesz a nappali csúcshőmérséklet.
A hét közepétől ismét szárazabb időjárás vár ránk, és felmelegedés kezdődik.
Viharos szelet hoz a mediterrán ciklon
Szerző: admin | 2015-03-05 | Kategória: Előrejelzés hírek
Erős szelet igen, csapadékot, viszont alig hoz a mediterrán ciklon. A délen élők még láthatnak hópelyheket.
Ma megérkezett az a mediterrán ciklon, ami meghatározza a mai és holnapi nap időjárását. Mivel a ciklon a vártnál délebbre halad el tőlünk, ezért jelentős csapadékot nem hoz, legfeljebb a déli határszélen élők számíthatnak némi csapadékra. Ez a Mecsekben, ész az éjszakai órákban délkeleten akár havaseső, hószállingózás is lehet.
Máshol viszont nem kell csapadékra számítani. Az ország többi részén a megerősödő szél lesz az időjárás meghatározó eleme. Eleinte főként a Dunántúlon várható erős szél, ami a nyugati megyékben akár 60-70 km/órás széllökések et is eredményezhet. A délutáni-esti órákra, ahogy a ciklon kelet felé helyeződik, majd a keleti országrészben is megerősödik a szél.
Pénteken már ÉNy-on elkezd felszakadozni a felhőzet, de délkeleten még tartósan borult marad az ég és kisebb csapadék előfordulhat. Továbbra is erős, néhol iharos erejű lesz az északi szél.
A hétvégén már megnyugszik időjárásunk és sok napsütésre van kilátás, de visszatérnek a hajnali fagyok, és 0 -5 C fok várható a hajnali órákban. Nappal +6 +10 C fokig emelkedik majd a hőmérséklet. Eleinte erős lesz a szél, majd a hétvég második felére mérséklődik.
A jövő héten alapvetően száraz időjárás várható, változó felhőzettel és nappal +10 C fok körül hőmérsékletekkel.
Cimkék: mediterrán ciklon szél
Délnyugaton nagy havazás, másutt kevesebb, vegyes halmazállapotú cspadék
Szerző: admin | 2015-02-03 | Kategória: Előrejelzés hírek
Csütörtökön is sok lesz a csapadék hó, havaseső, eső , még ónos eső is jöhet. Főként a déli megyékben lesz sok csapadék.
Csütörtök (frissítés)
A friss modellfutások szerint a ciklon a vártnál délebbi pályán halad majd, így az északi és északkelet területeken kevés csapadék várható. Délen, délnyugaton azonban továbbra is jelentős havazás várható. Ma még eső-havaseső, havazás várható, estétől egyre nagyobb területeken vált át az eső hóba. Olvasóinktól ezúton is elnézést kérünk, mivel az elmúlt napokban jelentőseb csapadékot jeleztünk előre.
Zalában már elkezdték a kamionok kiterelését, mert szlovéniában az előrejelzések szerint, akár 70 cm friss hó is hulhat.
Az Országos Meteorológiai Szolgálat a mai napra Vas és Zala megyére citromsárga figyelmeztető előrejelzést adtt ki, estig több mint 5 cm hó hullhat, kisebb hófúvás is kialakulhat. Szombaton, Vas, Baranya, Somogy és Tolna megyékre citromsárga, míg Zala megyére narancssárga figyelmeztetés van kiadva a várható havazás miatt.
Ez várható holnap
Holnap, azaz csütörtökön is sokfelé kell csapadékra számítani. A hajnali órákban délnyugat felől ismét megnövekszik a felhőzet és elered az eső. Tartós csapadékra nagyjából a Sopron-Orosháza vonaltól délnyugatra lehet számítani, ettől ÉK-re csak kisebb csapadék várható. A csapadék eleinte inkább eső, havaseső lesz, de a Dunántúl nyugati felében tartós havazás is lehet, Délutántól a csapadék egyre inkább havazásba vált át, és nyugaton megmaradó hóra is számíthatunk.
A havazás mellett a nap során az ÉK-i szél is megerősödik, így a havas tájakon kisebb hófúvás sem zárható ki. Napközben 0 +4 C fok várható. Pénteken is folytatódik a csapadékos időjárás, ám az eső helyett egyre inkább havasesőbe, havazásba vált át a csapadék.
Sokfelé volt ma is havazás
Az ország északkeleti felében szinte egész nap havazott. Miskolc környékén 5-10 cm friss hóréteg alakult ki. A délelőtt folyamán az ország délkeleti felében is megérkezett egy csapadéktömb, vegyesen hullott eső, havaseső, hó, ám itt nem maradt meg a hó. Ezeken a területeken jelenleg is havazik, vagy éppen esik az eső ( lásd időkép térképünkön )
Kisebb hószállingózás, szitálás az ország nyugati felében is volt. Jelenleg is szállingózik a hó a Bakony térségében.
Kedd este DNY felől lassan beborul az ég, az éjszaka folyamán északon és nyugaton kisebb havazás lehet, de a Balaton-Szolnok vonal mentén kisebb ónos eső sem zárható ki.
Szerdán aztán többfelé kell csapadékra számítani, nagyobb mennyiség délen és keleten lehet, itt elsősorban eső, havaseső várható, míg északon és nyugaton kisebb havazás lehet. Nappal +1 +6 C fokra számíthatunk.
Csütörtökön ismét tovább vastagszik a felhőzet és ismét egyre többfelé várható havazás, ami egyre inkább esőbe vált át. Tartós havazás elsősorban a Dunántúl nyugati felében valószínű, másutt a havaseső, eső lesz a jellemző. Napközben -1 +4 C fokra van kilátás.
Pénteken tovább folytatódik a csapadékos időjárás. Eleinte nyugaton és északon inkább havazás, keleten inkább eső várható, majd a csapadék egyre inkább szilárd halmazállapotba vált át. Megerősödik az északkeleti szél is ezért hófúvások is kialakulhatnak. Nappal -2 +4 C fokra számíthatunk.
Szombaton éjszaka és a reggeli órákban még többfelé lehet csapadék, majd csökken a csapadékhajlam. Inkább havazás várható, de keleten havaseső, eső is lehet. -3 +3 C fokra van kilátás napközben.
Vasárnaptó l már szárazabb levegő alakítja időjárásunkat, már csak elszórt hózáporok lehetnek és újra előbukkan a nap is. A hóval fedett tájakon -10 C fok alá is csökkenhet a hőmérséklet éjszaka.
Hókáósz, vagy belvíz?
Az előttünk álló napok időjárása, mivel mediterrán ciklonról van szó igen bizonytalan, különösen azért, mert a hőmérséklet fagypont körül alakul, így minimális különbség is igen nagy változást hozhat az időjárásban. A mostani számítások szerint a legtöbb csapadékra a délnyugaton élők számíthatnak, legkevesebb ÉK-en hull majd.
A csapadék halmazállapota még bizonytalanabb. A mostani futások szerint a Dunántúl nyugati felében akár több tíz centiméter hó is hullhat, nem zárható ki a 30 cm feletti friss hóréteg sem. Ettől keletre egyre kevesebb a csapadék és a hó mennyisége. A délkeleti országrészben megmaradó hóra kicsi az esély, leginkább az időszak vége felé, péntek-szombaton, de lesznek olyan területek ahol nem lesz hó. Nyugaton tehát igen komoly hóhelyzet is kialakulhat, míg az Alföldön tovább romolhat a belvízhelyzet.
Cimkék: havazás mediterrán ciklon
Ónos eső, havazás és +15 C fok: két napon belül!
Szerző: admin | 2015-01-08 | Kategória: Előrejelzés hírek
Rendkívül mozgalmas időjárás vár ránk. Éjszaka ónos eső és havazás is jöhet, de szombaton néhol már +15 C fok várható.
Csütörtök éjszaka egy hidegfront éri el az országot, és érdekes módon ez hozza meg a felmelegedést!
Az esti óráktól egyre többfelé nyílnak meg az ég csatornái. Nyugaton eső, ónoseső , a középső országrészben ónoseső, esetleg havazás, míg keleten eleinte havazás várható. Nagyjából a Budapest-Békéscsaba vonaltól ÉK-re várható havazás, Az északkeleti országrészben akár 5 cm friss hó is hullhat, ónos eső viszont szinte bárhol előfordulhat.
Pénteken a reggeli órákban még lehet csapadék, de fokozatosan felszakadozik majd a felhőzet. Az északnyugati országrészben viharos széllökésekre is számítani lehet. A nappali csúcshőmérséklet északkeleten csak +1 , míg nyugaton +8 C fok körül alakul. A csapadékszünet azonban nem tart sokáig, mivel este újabb felhők és vele esők érkeznek,legfeljebb északkeleten lehet ónoseső, havazás már sehol sem várható.
Szombaton keleten eleinte még lehet csapadék, majd itt is megszűnik az esőzés, és lassan felszakadozik a felhőzet. Erős déli szélben lesz részünk, ennek köszönhetően a Dunántúlon akár +10 +15 C fok is lehet, míg keleten +4 +9 C fok körül alakulnak a maximumok.
A tavasz azonban csak egy napi tart, vasárnap ismét visszatér a télies időjárás. Reggel már sokfelé várható csapadék. Eleinte eső, ami délután egyre többfelé válthat át havasesőbe, majd egyre inkább havazásba. Megmaradó hóra azonban nem számíthatunk, a nappali csúcsértékek +3 +10 C fok körül alakulnak, de a levegő hőmérséklete gyorsan csökken majd a lehűlés miatt.
A jövő héten már szárazabb időjárás vár ránk, nyugaton enyhe hőmérsékletekkel, de keleten is fagypont felett marad majd a hőmérséklet, éjszaka azonban a legtöbb helyen fagy várható.
Cimkék: havazás hidegfront tavaszias időjárás
Next Page»
Előrejelzés hírek
Hullámvasútra kerül időjárásunk ismét, szerdán akár 30 C fok is lehet, de aztán hidegfront érkezik. […]
TELJES CIKK | május 4.
Frontok idején erősödik a reuma
Sokak számára ismerős az ízületi fájdalmak következő stádiumaként számon tartott reuma, mely akár az egész […]
TELJES CIKK | április 29.



URL: http://esotanc.hu/elorejelzes-hirek/elorejelzes-hirek/hidegfront-eso-viharos-szel


Hidegfront, eső, viharos szél
Szerző: admin | 2013-11-03 | Kategória: Előrejelzés hírek
Ma délután egy hidegfront rohan keresztül az országon 70 km/órát meghaladó szél is lehet. Kedden egy mediterrán ciklon áztatja majd az országot.
Ezekben a percekben lép be az országba az a hidegfront, amely késő este már el is hagyja az országot. A hidegfront átvonulását országszerte erős szél kíséri, 70 km/órát meghaladó széllökések is várhatóak. Az Országos Meteorológiai Szolgálat citromsárga figyelmeztető előrejelzést adott ki. A hidegfront átvonulását ki eséllyel zivatar is kísérheti, így lokálisan jelentősebb csapadék is előfordulhat.
Hétfőn ismét többfelé lehet kisebb eső, de számottevő mennyiségre nem kell számíatni. Estétől azonban nyugat felől újra megvastagszik a felhőzet és egyre többfelé ered el az eső. Napközben 1016 C fok várható, hajnalban 4-9 C fokig húl majd a levegő.
Kedden egy mediterrán ciklon alakítja hazánk időjárást, hatására eleinte nyugaton, majd egyre inkább keleten is tartós esőre lehet számítani, helyenként jelentős mennyiséggel. A napot legfeljebb a keleten élők pillanthatják meg a délelőtti órákban. Napközben 10-16, hajnalban 8-13 C fokra lehet számítani.
Szerdán aztán már elkezd felszakadozni a felhőzet, de futó záporokra még számatni lehet. A folytatásban a jelenlegi előrejelzések szerint már csendesebb őszi idő várható, tartósabb ködfoltokkal. [google336]
Legfrissebb időjárási hírek
10 C fokkal csökken a hőmérséklet, zivatarok is lehetnek, viharos széllel. Hétvégére romlik el az […]
TELJES CIKK | április 17.



URL: http://esotanc.hu/elorejelzes-hirek/elorejelzes-hirek/novemberi-esok


Novemberi esők
Szerző: admin | 2013-11-08 | Kategória: Előrejelzés hírek
Csak átmeneti a nyugalom, újabb esők és lehűlés várható. Igazi novemberi idő jön.
Használjuk ki a mai napsütést, mert szombattól újabb lehűlési hullám várható. Pénteken még változóan felhős idő várható, és a déli megyékben akár 20 C fok közelébe is emelkedhet a hőmérséklet.
Szombaton eleinte a nap is kisüthet, de a párásság miatt többfelé tartósabban megmaradhat a reggeli köd. Délutántól azonban egy hullámzó frontrendszer közelíti meg hazánkat, és a délutáni órákban már a Dunántúlon elered az eső is. Napközben még kellemes lesz az idő, délen akár 20 C fok is lehet, de északon is 14 C fok várható.
Vasárnap aztán tartósan borult esős időjárás várható, már a Dunától keletre is, Rövid csapadékszünet után nyugat felöl újabb esőzés kezdődik. A szél már ÉNY-ra fordul és lehűlés veszi kezdetét. Vasárnap 9-15 C fok körül alakul a csúcshőmérséklet.
Hétfőn is marad a tartósan borult, esős időjárás, a hőmérséklet már csak 6-11 C fok körül alakul, igazi hideg esős novemberi időjárásban lesz részünk. Az eső a délutáni órákban áll majd el.
Keddtől aztán már több napsütésben lesz részünk, de a hőmérséklet már alacsony marad. Napközben 7-13 C fok várható, hajnalban pedig fagyokra is lehet már számítani. Beköszönt a novemberi időjárás.[google336]



URL: http://esotanc.hu/elorejelzes-hirek/elorejelzes-hirek/valtozekony-oszi-idojaras-kozeleg


Változékony, őszi időjárás közeleg
Szerző: admin | 2013-10-31 | Kategória: Előrejelzés hírek
Eddig szokatlanul kegyes volt velünk az időjárás, napos, meleg őszben volt részünk. Az elkövetkező napokban azonban megváltozhat időjárásunk jellege.
Még néhány napig marad a szokatlanul enyhe időjárás, ám egyre párásabb lesz a levegő, és reggelente már ködfoltok is előfordulhatnak.
Szombaton aztán fokozatosan megnövekszik majd a felhőzet és estefelé egyre többfelé eredhet el az eső. 15-20 C fok körül alakulnak a hőmérsékletek.
Vasárnap aztán túlnyomóan borult égre tekinthetünk fel, és többfelé kell esőre, záporra számítani. A hőmérséklet nem esik vissza továbbra is 15-18 C fok körül alakulnak a nappali csúcsértékek. Hétfőn aztán csökken a felhőzet, de ezzel együtt a hőmérséklet is visszaesik némileg. A kezdeti naposabb időjárás azonban nem tart sokáig mert délutántól újabb felhők érkeznek, de csapadékra ekkor még nem kell számítani.
Kedden szórványosan lesz csapadék, változóan, helyenként erősen felhős égre tekinthetünk fel. Szerdán aztán ismét kiadósabb csapadék várható a jelenlegi előrejelzések szerint.
Bár a hőmérséklet az előttünk álló egy hétben sem esik vissza lényegesen, azonban a mostani napos időjárást változékonyabb időjárás váltja fel, és egyre gyakoribbá válnak az esők, és záporok, és már kevesebb napsütésben lesz részünk. Novemberi hidegre azonban még nem kell számítani.[google336]



URL: http://esotanc.hu/elviheto-futesterkep


Fűtéstérkép a saját honlapomra!
Tekintse meg fűtéstérképünket! Ha szeretne honlapjára saját naponta frissülő fűtéstérképet? Az Esőtánc.hu és az Epulet-energetika.hu oldal ingyenesen adja a saját honlapjára beilleszthető fűtéstérképet. A fűtéstérkép naponta frissül és elhelyezése ingyenes az Esőtánc.hu mint forrás megjelölése és linkelése mellett.
Beillesztendő kód :
<a href=”http://www.esotanc.hu/” target=”_blank” title=”Időjárás”><img src=”http://www.esotanc.hu/elviheto/futes/idojaras_futes.gif” border=”0″ alt=”Időjárás”></a>
A megadott kódot illessze honlapjára és a felül látható kép (300×190) fog megjelenni honlapján (keret nélkül). Az alábbiakban először adunk egy rövid áttekintést a szolgáltatásról, majd a beillesztendő kódokat vesszük sorra.
Valóban ingyenes? Igen!
A forrás megjelölése és a link elhelyezése mellett a fenti kód elhelyezésével bárki ingyenesen jeleníthet meg szmogtérképet honlapján legyen szó magán, vagy üzleti célú honlapokról. A felhasználásról értesítést sem kérünk, de megköszönjük ha kapunk egy e-mail a kapcsolat@esotanc.hu címre.
Van-e lehetőség a formázást saját honlapom arculatához igazítani?
Igen, azonban ezt a többlet munkák miatt, csak a nagyobb látogatottságú honlapok esetén lehetséges. Ha érdekli ez a lehetőség, vegye fel velünk a kapcsolatot: kapcsolat@esotanc.hu
Miért is jó ez Önnek?
Ezzel a szolgáltatással bővítheti honlapja információtartalmát, újabb látogatókat érhet el, különösen ajánljuk egészségügyi, környezetvédelmi portálok számára! Ha további információt szeretne keresse honlapunk fűtéstérképet!



URL: http://esotanc.hu/elviheto-szmogterkep


Szmogtérképet a saját honlapomra!
Tekintse meg országos és budapesti szmogtérképünket . Ha szeretne honlapjára saját óránként frissülő szmogtérképet ? Az Esőtánc.hu és a Légszennyezés.hu oldal ingyenesen adja a saját honlapjára beilleszthető szmogtérképet. A szmogtérkép óránként frissül és elhelyezése ingyenes az Esőtánc.hu mint forrás megjelölése és linkelése mellett.
<a href=”http://www.esotanc.hu/” target=”_blank” title=”Időjárás”><img src=”http://www.esotanc.hu/elviheto/szmog/idojaras_szmog.gif” border=”0″ alt=”Időjárás”></a>
Ezzel a szolgáltatással bővítheti honlapja információtartalmát, újabb látogatókat érhet el, különösen ajánljuk egészségügyi, környezetvédelmi portálok számára! Ráadásul segít a légszennyezés hatásának tudatosításában és így az ellene való fellépésben! Ha további információt szeretne keresse honalpunk szmogtérképet , vagy partnerünk szmoginformációit .
Hogyan értelemzzük a szmogtérképet?
Ha zöld színt lát akkor valamennyi szennyezőanyag koncentrációja az egészségügyi határérték alatt található.
Ha sárga színt  lát, akkor legalább egy szennyezőanyag az egészségügyi határérték feletti mennyiségben van jelen a levegőben.
Ha narancs színt lát, akkor a szmogriadó tájékoztatási fokozatát meghaladó a levegő szennyezettsége.
Ha piros színt lát, akkor a szmogriadó riasztási fokozatát is meghaladja a szennyezőanyagok koncentrációja.
Megjegyzés: Szálló por esetében a mért koncentráció egy órás, de a határértékek csak 24 órás időtartamra szólnak.



URL: http://esotanc.hu/gorogorszag-idojaras


Görögország időjárása
Görögország klasszikus mediterrán ország ennek megfelelő éghajlattal. Ugyanakkor az ország időjárását a domborzat is alakítja, így a mediterrán éghajlat mellett megjelennek a magashegységi éghajlat jellemezői, míg az ország északi és keleti felében már a kontinentális hatás erősödik.
Bővebb információ a Görögországi nyaralóhelyekről , az ott jellemző időjárási sajátosságokról, utazási információk a Startutazás oldalán.
A mediterrán Görögország
A klasszikus mediterrán időjárás elsősorban a partvidéki területekre jellemző. Sajátossága a forró, csapadékmentes nyár és az enyhe, csapadékos tél. A nyári hónapok középhőmérséklete 25 C fok körül alakul, az időjárás jellegzetessége a felhőmentes, száraz időjárás. Görögországban a nyári hónapokban leszálló légmozgások uralkodnak, amelyek stabil, csapadékmentes időjárást biztosítanak. Ugyanakkor még a nyári időszakban is be-betörnek a mérsékeltövi ciklonok az országba, de ezek meglehetősen ritkák és legfeljebb egy-két napos kisebb lehűlést eredményeznek. A nyári időjárás csapadéka záporok és zivatarok formájában hull le elsősorban. Ettől eltekintve azonban a nyár alapvetően száraz és az időjárás sokkal kiszámíthatóbb, mint a hazai. A csapadékos időszak a téli félévben kezdődik, ekkor hull le az éves csapadék meghatározó része. A csapadék mennyiségét nagyban befolyásolja a fekvés és a domborzat. Emiatt a legtöbb csapadék az ország nyugati, északnyugati felében hull le, akár éves szinten 1000 milliméter is, míg kelet felé haladva folyamatosan csökken a csapadék mennyisége, egészen 350 milliméterig. Hasonló eloszlás figyelhető meg felfelé haladva, minél magasabban járunk, annál több csapadék hull le. Az ország legmagasabb területein pedig már a magashegységi éghajlat jellemezői is megfigyelhetőek.
A tengervíz hőmérséklete már áprilistól 20-24 C fok fölé emelkedik, és ez a hőmérséklet kitart illetve tovább emelkedik egészen novemberig. A levegő hőmérséklete a nyári hónapokban 30 C fok fölött alakul, a legmelegebb hónapokban rendszeres a 35 C fokos hőség, de ez a déli görög szigeteken akár 40 C fokig is emelkedhet. A hőséget csupán a meltéminek nevezett hűvös szellő teszi elviselhetővé, ám a nyár végén megerősödik a déli meleg szél a livas, amely még elviselhetetlenebbé teszi a meleget. Ha nem csak napozni és strandolni szeretnénk, akkor a március-május közötti időszak időjárása kínálja a legmegfelelőbb feltételeket. A strandolásra is inkább a május-június és a szeptember a legideálisabb hónapok, mert ekkor a hőség nem annyira erős.
A hegyvidéki Görögország
Noha az ország alapvetően mediterrán éghajlattal rendelkezik, a 2000 méter fölé magasodó területein, így a Pindosz hegységben már magashegységi éghajlat uralkodik, télen hóval, nyáron gyakori zivatarokkal. A Karpenisi sícentrum az egyik legnépszerűbb célpontja a téli sportok szerelmeseinek.
Átmeneti kontinentális és mediterrán éghajlatú területek
Az ország észak, északkeleti részén már egyre erősödnek a kontinentális éghajlat jellemzői, ezért ez a terület már átmeneti éghajlattal jellemezhető. A tél erősebb, nem ritkák a hidegbetörések, és több alkalommal hull hó is. A nyarak nem melegebbek a déli területekénél, de lényegesen gyakoribbak a nyári viharok és zivatarok. A napsütéses órák száma pedig kevesebb, mint a déli területeken. Itt mérték az eddigi leghidegebb hőmérsékletet is -27,8 C fokot, míg a legmelegebb 48 C fok volt, amely egyben Európa rekord is.



URL: http://esotanc.hu/feher-karacsony-mutato


Időjárást a saját honlapomra!
Szeretné megjeleníteni oldalán a fehér karácsony esélyét? Helyezze el oldalán az alább látható kódot, és máris megjelenik oldalán az alábbi kis ábra, amely naponta frissülve mutatja a fehér karácsony esélyét kis hazánkban!
<a href=”http://www.esotanc.hu/” target=”_blank” title=”Időjárás”><img src=”http://www.esotanc.hu/elviheto/xmas/feher_karacsony.gif” border=”0″ alt=”Esőtánc.hu”></a>
A megadott kódot illessze honlapjára és a felül látható kép (188×80) fog megjelenni honlapján (keret nélkül). Az alábbiakban először adunk egy rövid áttekintést a szolgáltatásról, majd a beillesztendő kódokat vesszük sorra.



URL: http://esotanc.hu/holnapi-idojaras


A pillanatnyi időjárás ikonos formában, észlelőink és szabadon elérhető adatok alapján. Kattintson a képre a nagyobb térképért, vagy küldjön be Ön is észlelést!"
Holnapi időjárás Ezen az oldalunkon a holnapi nap időjárásáról tájékozódhatnak térképes formában. A térképen az összes megyére vonatkozóan közöljük  holnapi napon várható időjárást kis időkép ikonokkal. E mellett a várható maximum és minimumhőmérsékletek is jelezzük, ami a holnapi hajnali és kora délutáni csúcshőmérsékleteket mutatja be.
TELJES CIKK



URL: http://esotanc.hu/horvatorszag-idojaras


Horvátország időjárás
[horvatorszag_idojaras]
Horvátország elhelyezkedése és ennek hatása az időjárásra
Horvátország a Balkán-félszigeten található, amely időjárásának jellegét is meghatározza. Az ország két nagy részre tagolódik. Az egyik Belső-Horvátország, a másik pedig a tengerparti Horvátország.
Belső-Horvátország alatt az országnak a nem tengerparti területeit értjük, ez Magyarországtól délre található, zömében alföldi jellegű terület kisebb dombsági területekkel. Ezen terület időjárása a dél-magyarországi területek időjárásához hasonlítható , azonban annál erősebb a kontinentális jelleg. Ez annyit jelent, hogy a nyarak melegebbek, és olykor szárazabbak,  tél pedig hideg, de csapadékosabb, mint a magyarországi. Ennek oka, hogy itt erősebben érződik a mediterrán hatás, és a téli mediterrán ciklonok igen nagy csapadékot adnak.
A tengerparti Horvátország , ahogy nevéből is kiderül a tengerpart melett húzódik több száz km hosszúságban. Időjárásának meghatározója a mediterrán jelleg , azaz a száraz, forró nyár, és az igen csapadékos tél. Kevesen tudják, de Európa legcsapadékosabb területe a dél-horvátországi, montenegrói tengerpari menti hegyvidékek, ahol előforult 5000 mm-nél is több csapadék egyetlen év alatt. A hegyekben jellegzetesen hegyvidéki klíma uralkodik hűvös nyárral és hóban gazdag, hideg téllel.
Ez az időjárás ideális a nyaralás szempontjából is. Nyáron nem túl forró, sem túl hideg, éppen kellemes, mindez kiegészülve a csodálatos tengerparttal és a mediterrán tájjal. Éppen ezért is van az, hogy a part közelében ezernyi szálláshely található. Horvátország apartman tekintetében pedig Európa egyik legmeghatározóbb területe.



URL: http://esotanc.hu/hosszutavu-csapadek-elorejelzes


Mit láthat az ábrán? A csapadék valószínűségét az adott napon, azaz, hogy mekkora az esélye, hogy az adott hónapban és napon esni fog. i﻿
echo "
"; echo "
.....Mutatott hónap: május &nbsp
Mi az a hosszútávú csapadék előrejelzés?
A hosszútávú csapadék előrejelzés célja, hogy lehetővé tegye időben távoli események minél jobb időzítését az időjárás szempontjából. Egy esküvő, vagy egy fesztivál megrendezésénél kulcskérdés lehet a jó időzítés, és a csapadékmentes időjárás, ezeket azonban akár fél-egy évvel is korábban el kell kezdeni szervezni. Az ideális időpont megtalálásában segít a fenti diagram. Az időjárást nem lehet 15 napnál hosszabb időtávra előre jelezni, de az elmúlt évek, évtizedek feljegyzései alapján kirajzolódnak bizonyos jellegzetességek. Vannak hónapok és hetek, amikor az időjárás szárazabb az átlagosnál. Érdemes ezeket a napokat, heteket kiválasztani, ha nagy fontosságú a csapadékmentes időjárás.
Fontos tudni, hogy sajnos az átlagosnál alacsonyabb valószínűségű csapadék nem jelenti feltétlenül azt, hogy aznap nem lesz eső. Csupán annyit jelent, hogy ezen a napon hosszú évek tapasztalatai alapján kisebb a valószínűsége annak, hogy eső lesz.
Hogyan készül az előrejelzés?
A hosszútávú csapadék előrejelzés nem valódi meteorológiai előrejelzés, hanem statisztika . Saját feljegyzéseink és ingyenes hozzáférésű meteorológiai adatokból készítettük el diagrammunkat, amely lényege, hogy megnéztük több állomásra és több évtizedre visszamenőleg, hogy az adott napon, például július 2.-án volt-e csapadék. Ezeket az adatokat összegezve, végeztük el a számításokat, amelynek eredménye egy valószínűségi érték, azaz, hogy az adott napon a múltbéli adatokból kiindulva mekkora a valószínűsége hogy lesz eső (vagy éppen hó). Ha rövid távra vagyunk kíváncsiak az időjárás alakulására, illetve arra, hogy lesz-e csapadék, akkor pontosabb, ha előrejelzésünket követik. Egy hónapnál messzebbre, azonban az eső előrejelzés jól használható eszköz.
Mennyire megbízható a mutatott érték?
Mint fentebb írtuk, ez a múltbéli tapasztalatok alapján ad meg valószínűségeket. Az időjárási események meghatározott időnként azonos jellegzetességeket mutatnak. Így például bátran állíthatjuk tél végén, hogy hamarosan melegedni fog az időjárás, ennek nagy a valószínűsége. Így az is jellemző a hazai éghajlatra, hogy vannak csapadékosabb és szárazabb periódusok. Alighanem mindenki ismeri a Medárd napi csapadékosabb vagy éppen a vénasszonyok nyara szárazabb periódusait. Ezeket a jellegzetességeket tárja elénk a diagramm, és segít a megfelelő időpontot megtalálni programjaink számára. Minél kisebb a csapadék valószínűsége a diagrammon, annál nagyobb az esélye, hogy az adott időszak a valóságban is csapadékmentes legyen. De sajnos van év, hogy elmarad a vénasszonyok nyara, így az általunk is jelzett szárazabb periódus, is lehet az adott évben csapadékos. Mindenesetre nagyobb az esélyünk a diagrammot használva a szárazabb nap kiválasztására, mintha találomra választanánk ki egy időpontot.
Hogyan használjuk a csapadék előrejelzést?
Tételezzük fel, hogy valamikor a nyár folyamán szeretnénk esküvőnket megtartani, de konkrét időpont még nincs, viszont szabadtéri esküvőt tartanánk, így nagyon fontos a száraz időjárás. Válasszuk ki a három nyári hónapot és nézzük meg mindegyik esetében a csapadék valószínűségét. Ahol a legalacsonyabb értéket találjuk, az lesz a legkevésbé csapadékos időszak. Ne egy-egy napot nézzünk, hanem inkább 5-10 napos időszakokat. Ha ezen időszak alatt jellemzően kis valószínűséggel lesz csapadék, akkor ezen időszakok valamelyikére célszerű esküvőnket időzíteni (és persze azért érdemes alternatív forgatókönyvvel is készülni eső esetére.) Az esküvő előtt két héttel már a rövid távú, nem statisztikai, hanem valódi előrejelzést érdemes figyelni. Hét napos időtávban ezek már igen nagy valószínűséggel beválnak.
Adatok forrása és felhasználhatóság
Az előrejelzés készítésénél, saját kutatásainkat illetve az OMSZ állásfoglalása alapján szabadon felhasználható és nyers adatokat használtunk. A jelen előrejelzés egyéni célra szabadon felhasználható, és vállalkozások is szabadon felhasználhatják programjaik megtervezésénél. Tilos azonban a közölt valószínűségi adatok bármilyen utánközlése , akár nyomtatott, akár elektronikus felhasználása. A hosszú távú előrejelzésre szabadon elhelyezhető rámutató link (lásd a javasolt bannereket vagy egyéni készítésű bannereket. Ha kérdése van írjon ).
Beillesztendő kód: <A HREF=”http://www.esotanc.hu/es-elrejelzes/hosszutavu-csapadek-elrejelzes.html”><IMG SRC=”csapelore.jpg ” Alt=”Eső valószínűség az esküvődre!” Width=120 Height=160 Border=0></A>
Beillesztendő kód: <A HREF=”http://www.esotanc.hu/es-elrejelzes/hosszutavu-csapadek-elrejelzes.html”><IMG SRC=”esoelore.jpg ” Alt=”Hosszútávú csapadék valószínűség” Width=120 Height=160 Border=0></A>



URL: http://esotanc.hu/hosszutavu-idojaras-elorejelzes-magyarorszag


Hosszútávú időjárás előrejelzés Magyarországra
Mi az a hosszútávú időjárás előrejelzés?
Az időjárás előrejelzés során néhány napra, de legfeljebb két hétre lehet előrejelezni a várható időjárást, egyre csökkenő megbízhatósággal. ezekkel a módszerekkel hosszabb időtávra nem jelezhető előre a várható időjárás. Ugyanakkor arra van lehetőség, hogy mondjuk valamit az előttünk álló hónapok időjárásának jellegéről és annak valószínűségéről. Magyarán szólva nem előrejelezzük valamely időpontban várható időjárást, hanem arról beszélünk, hogy az időjárás jellege milyen lesz az átlaghoz képest. ezzel foglalkozik a hosszútávú időjárás előrejelzés, vagy más néven a szezonális előrejelzés.
Hogyan lehetséges hosszútávú időjárás előrejelzést készíteni?
A rövidtávú időjárás előrejelzések lényege, hogy a Föld légkörének pillanatnyi állapotát ismerve, a fizikai törvényszerűségek alapján előre kiszámítjuk a légkör jövőben állapotát, vagyis az adott időpont időjárását (nagyon leegyszerűsítve a dolgot). A hosszútávú előrejelzések teljesen más logikát követnek. A Föld felszínének állapota, különös tekintettel az óceánok hőmérsékletére befolyásolják az időjárás mintázatát. Ezek a hatások nem egyértelműek és jól kimutathatóak az egymást követő napok időjárásában, ám egy hosszabb időszaki időjárásának átlagában igen jól kimutathatóak. A tengerek felszínének lassú hőmérséklet változása jól előrejelezhető, egyes esetekben akár hat hónapra előre is. A tengerfelszín hőmérséklete és a légkör kölcsönhatása jól leírható számítógépes modellekkel. Ezek képezik a hosszútávú időjárás előrejelzés alapját. A tengerfelszín hőmérsékletének és az időjárás mintázatának a trópusi övben a legerősebb az összefüggése és éppen ezért itt a legsikeresebb a hosszútávú időjárás előrejelzés is. A legismertebb és legjobban feltárt összefüggés a tengerfelszín hőmérséklete és az időjárás alakulása között az El Nino jelenség. ez nem más mint a Csendes-óceán trópusi területein a tengervíz felszínének melegedése, amely 3-4 évente fordul elő. Az El Nino jelenség az időjárás mintázatát globálisan módosítja, egyes területeken növel, másutt csökkenti a csapadékhajlamot, így árvizeket és aszályokat okoz egyes régiókban. Noha a tengerfelszín hőmérséklete és az időjárás között a trópusi területeken a legerősebb az összefüggés a kapcsolat, ha gyengébben, de más területeken is megfigyelhető. Ezért készíthető hazánkra vonatkozóan is hosszútávú csapadék előrejelzés. Mivel a tengervíz hőmérsékletének időjárásra gyakorolt hatása leginkább a hosszú távú átlagoknál figyelhetőek meg és mivel az előrejelzés pontossága az időtávval együtt csökken, ezért a hosszútávú időjárás előrejelzések alapvetően eltérnek a rövid távú időjárás előrejelzésektől. A hosszútávú időjárás előrejelzések az alábbi jellemzőkkel bírnak: – az előrejelzések hosszabb, jellemzően hónapos, vagy három hónapos időtávra szólnak – az előrejelzések valószínűségről beszélnek, azaz hogy egy időjárási helyzet bekövetkeztének milyen a valószínűsége. Az előrejelzések egyes földrészekre készülnek el és leggyakrabban a hőmérséklet és a csapadék mennyiségének átlagtól való eltérésének valószínűségét mutatják be.
Hogyan készülnek a hosszútávú időjárás előrejelzések?
A szezonális előrejelzések alapvetően ugyanazokkal a matematikai modellekkel dolgoznak, mint a rövid távú időjárás előrejelzések, néhány különbséggel: – a modelleket nem csak néhány napra, hanem általában hat hónapos időtávra futtatják le. – a modellek fontos összetevője az óceán modellezése is, hiszen ez meghatározó szerepet tölt be a hosszútávú időjárás alakulásában – a modellt nem csak egyszer, hanem több alkalommal futtatják le, kisebb módosításokkal, így hidalva át az előrejelzés folyamatának bizonytalanságát.
Az Ensemble előrejelzési modell
A hosszútávú időjárás előrejelzéseknek két jelentős nehézsége van. Az egyik, hogy nem ismerjük a kiinduló állapotot pontosan, azaz nem ismerjük a földfelszín, az óceánok és a légkör pillanatnyi állapotát. A mérőhálózat egyes ritkán lakott területeken, az óceánokon igen ritka és ezt az eredményezi, hogy a modellek kiindulási állapota is már meglehetősen pontatlan. A bizonytalanság másik forrása, hogy nem ismerjük pontosan a légkör-földfelszín-óceánok közötti kölcsönhatásokat, és a légkörben lezajló folyamatokat sem. Éppen ezért az ezt leíró egyenletrendszerek is szükségszerűen pontatlanok lesznek és így maga az előrejelzés is bizonytalanná válik. Ezen hibák kiküszöbölésére használják az ensemble előrejelzési módszert, amelyet magyarra az együttes előrejelzések módszerének lehetne fordítani. Lényege, hogy mivel a kiindulási állapot nem ismert pontosan, ezért a mérőhelyeken mért kiindulási állapottól kissé eltérő kiindulási állapotokat is modellezzünk, így a modellfutások eredménye is eltérő lesz. Ha az egyes modellfutások közötti előrejelzés eredménye nem tér el lényegesen egymástól, akkor nagy valószínűség szerint előrejelzésünk megbízhatósága magas. Ellenkező esetben alacsony.
Az Esotanc.hu hosszútávú időjárás előrejelzése
Oldalunk maga nem végez modellszámításokat, hanem nemzetközi és külföldi intézetek hosszútávú előrejelzéseit értelmezi és veti össze és értékeli Magyarországra vonatkoztatva. Ezek alapján állítjuk össze hosszútávú előrejelzésünket, amelyet oldalunkon közlünk. Az alábbiakban bemutatjuk, mely intézetek előrejelzéseiből dolgozunk: – Metoffice: Nagy-Britannia hivatalos nemzeti meteorológiai szolgálata. – IRI International Research Institute for Climate and Society hosszútávú előrejelzése – NASA szezonális előrejelzése: az amerikai űrkutatási szolgálat szezonális előrejelzése – NOAA hosszú távú előrejelzése: Az Egyesült Államok légkör és óceán kutató intézete – Olasz meteorológai szolgálat hosszútávú előrejelzése – Orosz hidrometeorológiai szolgálat előrejelzése – Japán meteorológiai Intézet előrejelzései Az előrejelzések az előttünk álló hat hónap várható időjárásának jellegéről beszélnek valószínűségi alapon, azaz, hogy az előttünk álló egyes hónapok az átlagtól csapadékosabbak, vagy éppen melegebbek lesznek-e. A hosszútávú előrejelzés során az alábbi fogalmakat használjuk: Hőmérséklet hosszú távú előrejelzése: átlagosnál melegebb átlagosnál kissé melegebb átlagos hőmérséklet átlagosnál kissé hűvösebb átlagosnál hűvösebb Csapadék hosszú távú előrejelzése átlagosnál csapadékosabb átlagosnál kissé csapadékosabb átlagos csapadék átlagosnál kissé szárazabb átlagosnál szárazabb Amennyiben kérdése, észrevétele van, kérjük írja meg véleményét itt, vagy Facebook oldalunkon, vagy e-mailben. Szerinted hogyan tehetnénk még jobbá és hasznosabbá a hosszútávú előrejelzésünket?



URL: http://esotanc.hu/hosszutavu-idojaras


2015 időjárása: enyhe, de csapadékos tél jöhet?
Szerző: admin | 2014-11-30 | Kategória: Hosszútávú időjárás
Hét nemzetközi intézet előrejelzése szerint Magyarországon a szokásosnál némileg enyhébb, de csapadékosabb tél állhat előttünk.
Csapadékos hónapok?
A NASA, a japán és orosz nemzetközi meteorológiai intézetek előrejelzése szerint folytatódhat az átlagosnál csapadékosabb időjárás a tél folyamán is. Bár az egyes intézetek hosszútávú előrejelzései között van némi különbség, alapvetően az átlagosnak megfelelő, vagy annál kissé több csapadékot várnak az intézetek. Különösen a tél első felében eshet a szokásosnál több eső, vagy hó, a tél második felében már csökken a csapadékhajlam.
A tavasz során átlag körüli, vagy annál esetleg szárazabb évszakra van esélyünk a mostani számítások szerint.
Hó vagy eső?
A modellszámítások szerint a több csapadék enyhébb idővel jár majd együtt. Különösen a tél első felében van esély az átlagosnál kissé enyhébb időjárásra, a január azonban már akár hűvösebb is lehet a megszokottnál.
A tél szerelmesei számára bizakodásra adhat okot, hogy a modellfutások egyre hidegebb forgatókönyvet valószínűsítenek. Míg néhány héttel ezelőtt a szokásosnál lényegesen melegebb tél forgatókönyve körvonalazódott, addig mára a modellek visszavettek várakozásaikból és már csak a tél első felében várnak átlag felett hőmérsékletet.
Januártól a hőmérséklet visszaesik, és az átlagosnak megfelelő téli hőmérsékletre van kilátás, ami februárban is tarthatja magát. A tavaszt illetően az intézetek között nincs egyetértés, a különböző szervezetek átlagosnál hűvösebb és enyhébb időjárást is elképzelhetőnek tartanak.
Akkor milyen is lesz a tél időjárása?
A jelenlegi számítások szerint tehát egy átlagos télnek van a legnagyobb esélye, aminek első fele kissé enyhébbnek és csapadékosabbnak ígérkezik, de az átlagostól nem lesz jelentős eltérés. Mindez nem jelenti azt, hogy ne lehetne egy-egy keményebb téli időszak, vagy egy enyhébb meleg periódus, de a tél egészére nem a szélsőségek lesznek a meghatározóak.
Az előrejelzések forrása és megbízhatósága
Az esotanc.hu már nyolcadik alkalommal készíti el a Kárpát-medencére vonatkozó hosszútávú időjárás előrejelzését . Az előrejelzések hét nemzetközi intézet szezonális előrejelzési modelljeinek számításain alapul. Így például a NASA, a brit, az orosz, a japán, az amerikai meteorológiai intézetek globális és regionális előrejelzéseinek eredményét összegezzük a Kárpát-medencére.
A szezonális előrejelzések megbízhatósága lényegesen alacsonyabb, mint a rövid és középtávú előrejelzéseké, és nem egy konkrét nap várható időjárást jelzi előre, hanem egy hónap, vagy évszak időjárásának átlagostól való eltérését, tehát hogy enyhébb, vagy hűvösebb, illetve szárazabb, vagy csapadékosabb lesz az előttünk álló időszak.
A vizsgálatba bevont intézetek
JAMSTEC Japan Agency for Marine-Earth Science and Technology (Japán HCR Hydrometeorological Centre of Russia (Oroszország) ECMWF European Centre for Medium-Range Weather Forecasts (EU) NOAA National Oceanic and Atmospheric Administration (USA) NASA National Aeronautics and Space Administration (USA) Metoffice UK National Weather Service (Nagy-Britannia) IRI International Research Institute for Climate and Society (nemzetközi)
Cimkék: hosszútávú időjárás előrejelzés
Meleg ősz, csapadékos folytatás? – hossztávú időjárás előrejelzésünk
Szerző: admin | 2014-08-05 | Kategória: Hosszútávú időjárás
Nemzetközi intézetek hosszútávú időjárás előrejelzése szerint az átlagosnál melegebb lehet az idei ősz és a tél is a Kárpát-medencében, csapadékban viszont nem lesz hiány.
Meleg ősz, enyhe tél
Hét nemzetközi intézet és egyetem előrejelzései alapján az idei ősz és tél igen enyhének, az átlagosnál melegebbnek ígérkezik a Kárpát-medencében. A különböző intézetek közel egybehangzóan az átlagosnál kissé melegebb őszt ígérnek számunkra, egyedül az amerikai NOAA jósol átlagos hőmérsékletű őszt – írjuk hosszútávú időjárás előrejelzés oldalunkon .
Míg az ősz megítélésben az intézetek egyetértenek, a téli megítélésében már több az eltérés, egyes európai és amerikai modellek is felvetik egy átlagos hőmérsékletű tél forgatókönyvét, bár a kutatóintézetek többsége inkább enyhe telet jelez előre.
Folytatódhat a csapadékos időjárás?
A július az átlagosnál csapadékosabb volt, és úgy tűnik, ez a tendencia folytatódhat az ősz folyamán is. A modellszámítások többsége átlagosnak megfelelő csapadékot vár az ősz folyamán, de a legmegbízhatóbb modellek, így például a NASA előrejelzése is az átlagosnál csapadékosabb őszt jelez előre. Ezt a forgatókönyvet támogatja a szintén amerikai NOAA és más olasz modellszámítások is.
Az átlagos, vagy annál kissé csapadékosabb tél sem kizárt, ám ilyen időtávra már csak a modellek fele lát el, ezért az előrejelzés pontossága ilyen időtávra lényegesen alacsonyabb.
Nem pontos előrejelzés, hanem a tendenciák
A hosszútávú előrejelzések nem egy-egy konkrét nap várható időjárást jelzik előre, hanem egy időszak időjárásának átlagostól való eltérését. A szezonális előrejelzés tehát azt mutatja meg, hogy egy időszak az átlagosnál melegebbnek, vagy hűvösebbnek ígérkezik-e. Több csapadékra számíthatunk, mint a sok éves átlag, vagy kevesebbre?
Természetesen ezeknek a hosszútávú előrejelzéseknek a beválási esélye is lényegesen elmarad a néhány napra szóló időjárás jelentésekhez képest, de az esetleges tendenciákat, jól jelzik, különösen akkor, ha a különböző intézetek előrejelzései összhangban vannak. Jelen esetben például a legtöbb intézet az átlagosnál melegebb őszt vár, miközben a csapadék tekintetében már nagyobbak az eltérések.
Az esotanc.hu meteorológiai portál immáron hetedik alkalommal készítette el hosszútávú időjárás előrejelzését a Kárpát-medencére a nemzetközi intézetek előrejelzései alapján. Legutóbbi februári előrejelzésünkben az átlagosnál melegebb tavaszt és nyárelőt jósoltunk, valamint az átlagosnál szárazabb tavaszt, ami a hivatalos adatok szerint összességében helytállónak bizonyult.
Vizsgálatunk során az alábbi meteorológiai intézetek vagy egyetemek és kutatóintézetek szezonális előrejelzéseit vizsgáltuk meg a Kárpát-medencére vonatkozóan.
Japan Agency for Marine-Earth Science and Technology (Japán)
Hydrometeorological Centre of Russia (Oroszország) – Orosz Hidrometeorológiai Intézet
Instituto di Biomemeorologia (Olaszország) – University of L’Aquila
NOAA National Oceanic and Atmospheric Administration (USA) – Nemzeti Meteorológiai Szolgálat
NASA National Aeronautics and Space Administration (USA) – Amerikai Űrkutatási Hivatal
UK National Weather Service (Nagy-Britannia) – Brit Meteorológia Szolgálat
International Research Institute for Climate and Society (nemzetközi) – Nemzetközi Éghajlati- és Társadalomkutató Intézet
Lesz-e még idén tél?
Szerző: admin | 2014-02-19 | Kategória: Hosszútávú időjárás
Lesz-e még idén tél? Teszik fel sokan a kérdést. Megpróbálunk rá választ adni.
A kétségtelen, hogy igen enyhe az idei tél, és már januárban is sokszor volt tavaszias a hőmérséklet, a február pedig továbbra is szokatlanul enyhe. A kérdés az, hogy marad-e az átlagosnál enyhébb idő, vagy lesz még részünk országos havazásban?
Nos, a kérdést közel sem könnyű megválaszolni. A középtávú modellek 10 illetve 15 napra látnak el, de a tavaly tavasz bebizonyította, hogy március közepén, sőt áprilisban is lehet komoly havazás.
Jelenleg úgy tűnik, hogy az elkövetkező két hétben nem tér vissza a tél. A hőmérséklet a mai napon éri el a csúcspontját, utána visszaesés várható, és a hétvégén számottevő esőzésre, és a hegyekben akár hózáporra is számítani lehet, de továbbra is az átlag felett alakul majd a hőmérséklet. A hétvégi lehűlés sem lesz markáns, és a jövő hét közepétől gyenge felmelegedés kezdődik. Napközben továbbra is marad az 5-10 C fok körüli nappali hőmérséklet, és hajnalban sem várható kemény fagy.
Az európai ECM a jövő hét végéig lát el, és tartja az átlagosnál melegebb időjárást, az amerikai GFS március 6-ig tartja az átlagosnál magasabb hőmérsékletet. Bár a különböző modellfutásokban van némi szórás, csak március elejétől jelennek meg olyan tagok, amelyek egy lehűlést jeleznek előre, ám a tagok döntő többség átlag feletti hőmérsékletet vár.
A vörös mutatja a 30 éves átlaghőmérsékletet, (1500 méter magasságban) a többi vonal a különböző modellfutások eredményét, alul a várható csapadék látható
Hozzá kell azonban tenni, hogy ilyen időtávra a modellek már igen kis pontosságúak, így a fenti előrejelzés közel sem tekinthető biztosnak. Hosszabb távon a szezonális előrejelzések márciusra tartják az átlagosnál lényegesen melegebb hőmérsékletet, így azt lehet mondani, hogy jelenleg alacsony a kockázata, egy tavalyihoz hasonló télies tavasznak.[google336]
Cimkék: lesz-e tél
Meleg tavasz és nyár áll előttünk – hosszútávú előrejelzésünk 2014-re
Szerző: admin | 2014-02-05 | Kategória: Hosszútávú időjárás
Nemzetközi intézetek modellfutásai alapján, az idei tavasz és nyár az átlagosnál melegebb lehet, átlagos, vagy annál kevesebb csapadék mellett. Aszályos év állhat előttünk.
Meleg tavasz, meleg nyár
Hét nemzetközi kutatóintézet, illetve meteorológiai szolgálat hosszútávú, szezonális előrejelzése alapján igen meleg tavasz, és hasonlóan meleg nyár áll előttünk. Az orosz és olasz előrejelzések szerint inkább átlagos, míg a többi intézet szerint határozottan meleg lesz a tavasz. Az amerikai előrejelzések (NASA, NOAA) szerint, az átlagosnál akár több fokkal is melegebb tavasz várhat ránk, így tehát az enyhe tél után folytatódhat az átlagosnál enyhébb és melegebb időjárás. A számítások szerint a tavasz különösen enyhe lesz, a nyár tekintetében is inkább az átlagosnál forróbb nyarat valószínűsítik a modellek, ám itt kicsit nagyobb a bizonytalanság.
Átlag körüli csapadék
A meleg nyár mellett átlagos, vagy annál szárazabb tavaszra és nyárra készülhetünk. Míg azonban a hőmérsékletet illetően igen nagy az egyetértés a különböző intézetek között, addig a csapadék vonatkozásában nagyobb a különbség. Abban viszonylag nagy az összhang, hogy a február csapadékosabb lehet az átlagosnál, azonban tavasztól egy szárazodási tendencia figyelhető meg. Az amerikai és brit modellek többsége átlag körüli csapadékmennyiséget vetítenek előre, addig az orosz, japán és az amerikai NOAA egy szárazabb tavasz forgatókönyvét valószínűsítik.
Milyen időjárás várható?
Ha a modellszámítások beválnak, akkor egy aszályosabb periódus előtt állunk, meleg tavasszal és nyárral, amelyet átlagos, vagy annál kevesebb csapadék kísér. Folytatódik tehát az átlagosnál melegebb időjárás a telet követően is.
Az előrejelzés pontossága
A hosszútávú, vagy szezonális előrejelzések pontossága lényegesen alacsonyabb, mint a rövid és középtávú előrejelzéseké. Az előrejelzések nem konkrét értékeket számítanak, hanem csak az átlagtól való eltérését és ennek valószínűségét adják meg. A modellek jól jelezték előre az idei enyhe telet, de a tavaly nyárra átlag alatti hőmérsékletet jósoltak, ami csak z évszak elejére volt igaz. Az előrejelzések akkor tekinthetőek nagyobb megbízhatóságúnak, amikor a modellek között nagy az összhang, ami most a hőmérséklet esetén fennáll.
A hosszútávú előrejelzésekről
A szezonális előrejelzések alapvetően éghajlati adatokra épülnek, és elsősorban az óceán felszíni hőmérsékletének adatait használják fel. Ez alapján modellezik az óceán-légkör kölcsönhatását. Az óceánok hőmérséklete ugyanis befolyásolja az időjárás mintázatát, ami egy adott térség időjárásának jellegzetességei meghatározza. Jó példa erre az EL Nino jelenség, amikoris az óceán hőmérsékletének megváltozása globálisan módosít az időjárás jellegén egyes térségekben.
Vizsgálatunk során az alábbi meteorológiai intézetek vagy egyetemek és kutatóintézetek szezonális előrejelzéseit vizsgáltuk meg a Kárpát-medencére vonatkozóan. Japan Agency for Marine-Earth Science and Technology (Japán) Hydrometeorological Centre of Russia (Oroszország) – Orosz Hidrometeorológiai Intézet Instituto di Biomemeorologia (Olaszország) – Biometeorológiai Intézet NOAA National Oceanic and Atmospheric Administration (USA) – Nemzeti Meteorológiai Szolgálat NASA National Aeronautics and Space Administration (USA) – Amerikai Űrkutatási Hivatal UK National Weather Service (Nagy-Britannia) – Brit Meteorológia Szolgálat International Research Institute for Climate and Society (nemzetközi) – Nemzetközi Éghajlati- és Társadalomkutató Intézet
Korábbi előrejelzéseink itt tekinthetőek meg: http://esotanc.hu/hosszutavu-idojaras-elorejelzese
Szeptemberi időjárás
Szerző: admin | 2013-08-27 | Kategória: Hosszútávú időjárás
Szeptember időjárása sokakat érdekel, hiszen néhányan erre a hónapra időzítik nyaralásukat, vagy éppen az iskolakezdés időjárására kíváncsiak. Nos, egy rövid összefoglalóban igyekszünk összefoglalni milyen időjárás várható szeptemberben. Szeptember időjárás a a középtávú modellek alapján
Frissítve: 2013 szeptemberének időjárásával
Mivel elég sokan találnak rá erre a cikkre, holott ez a 2012 szeptemberének időjárásával foglalkozik, úgy gondoltuk röviden leírjuk az idei, 2013-as évre várható trendeket. A 15 napos előrejelzések szerint, ami szeptember közepéig lát el, azt lehet mondani, hogy nagyjából átlag körüli, esetleg kicsit a feletti hőmérséklet várható. Csapadék tekintetében jelentős mennyiségre a hónap közepéig nemkell számítani, de kisebb csapadékok várhatóak. A NASA hosszútávú előrejelzése szintén átlag körüli hőmérsékletet és csapadékot vár. Ezek alapján az átlagosnak megfelelő szeptemberi időjárásra van a legnagyobb esélyünk.
2012 szeptemberének időjárása
A középtávú időjárás előrejelző modellek a cikk írásának pillanatában szeptember 8-ig látnak el. Ezek szerint szeptember 2.-a körül egy hidegfront érheti el hazánkat, amely némileg lehűti a levegőt, de még így is a szeptembernek megfelelő hőmérséklet várható 25 C fokkal. Majd az ezt követő napokban kissé még emelkedik is a hőmérséklet. Kisebb csapadék előfordulhat, de számottevő csapadékra szeptember első harmadában sem kell számítanunk.
[google336] Az OMSZ szeptemberi előrejelzése
A modellek sajnos csak eddig az időpontig látnak. Innentől a szezonális előrejelzés ek mutatják a várható időjárást szeptember második felében. Az Országos Meteorológiai Szolgálat hathavi előrejelzése szerint a szeptember az átlagosnál számottevően melegebb lesz, ám a csapadék mennyisége elmarad az ilyenkor szokásostól. Tehát marad az aszályos ősz 2012-ben is, épp úgy ahogy tavaly is. Ezt mondják a szeptemberről az amerikaiak
A szezonális előrejelzések azonban még igen kevéssé megbízhatóak. Az amerikai meteorológiai szolgálat szezonális előrejelzése Magyarországra az OMSZ-től eltérő forgatókönyvet tart valószínűnek és felvetik egy az átlagosnál kissé csapadékosabb szeptember lehetőségét is. Ez a középtávú előrejelzéseket szemelőtt tartva inkább azt jelentheti, hogy a szeptember második fele lesz némileg csapadékosabb.
Mindenesetre ha konkrét programot tervezünk, célszerű 30 napos előrejelzésünket megtekinteni, vagy a főoldal 15 napos előrejelzése alapján tájékozódni. Szem előtt tartva, hogy az idő előrehaladtával az előrejelzés megbízhatósága folyamatosan csökken.
Esős, hűvös lehet a nyár időjárása – hosszútávú előrejelzésünk
Szerző: admin | 2013-05-29 | Kategória: Hosszútávú időjárás
Nemzetközi kutatóintézetek szerint az átlagosnál hűvösebb és csapadékosabb lehet az idei nyár a Kárpát-medencében, és csak az ősz közeledtével térhetnek vissza az átlagos hőmérsékletek. Idén tehát megszakadhat az aszályos nyarak sorozata.
Hűvös, csapadékos nyár
Nyolc nemzetközi intézet, köztük az amerikai NASA, az orosz Hidrometeorológiai Intézet és a Japán Meteorológiai Ügynökség hosszútávú szezonális előrejelzései alapján nem csak az elkövetkező napokban, hanem egész nyáron a megszokottnál hidegebb és csapadékosabb évszakra készülhetünk. Mindez nem azt jelenti, hogy nem lesznek kánikulai időszakok, csupán annyit, hogy az átlaghőmérséklet alatt maradhat a szokásosnak és némileg több eső várható.
A várható csapadék tekintetében az intézetek között nagy az egyetértés, jellemzően átlag körüli, vagy a feletti csapadékkal számolnak . Az amerikai és brit meteorológiai szolgálatok emelik ki egy csapadékosabb forgatókönyv esélyét.
Augusztusi csapadékos forgatókönyv valószínűsége az Amerikai Meteorológiai Szolgálat szerint
A hőmérsékletet tekintve már nagyobb az eltérés az intézetek között. Az intézetek többsége átlag körüli, vagy annál hidegebb időjárást vár, itt is elsősorban az amerikai és brit intézetek jelzik előre a hűvösebb nyár lehetőségét. A brit MetOffice különösen a nyár elejét várja hűvösre. Velük ellentétben a japán JAMSTEC és a Columbia Egyetem modellfutásai egy átlagosnál kissé melegebb nyarat vetítenek előre. Összesítésben azonban a hűvösebb forgatókönyv tűnik valószínűbbnek.
Az őszi időszakra már kevesebb intézet ad előrejelzést, ám ezek alapján ebben az évszakban némi melegedési tendencia figyelhető meg, és a hőmérsékletek visszatérhetnek az átlag körüli értékre, jelentős bizonytalanság mellett.
Az Esőtánc.hu időjárási portál immáron hatodik alkalommal összesítette a nyolc legnagyobb nemzetközi intézet hosszútávú előrejelzését az előttünk álló időszakra. Fontos tudni, hogy ezeknek az előrejelzéseknek a pontossága a napi időjárás-jelentésekhez képest alacsony. Korábban igen jól jelezték előre, az aszályos nyarakat , de az idei tavasz kapcsán például túlbecsülték a hőmérsékletet, és nem jelezték előre a szokatlanul hideg márciust. Az előrejelzések általában akkor megbízhatóak, ha a modellek között nagy az egyetértés, ami jelen esetben fennáll.
A hosszútávú, szezonális előrejelzésekről
A szezonális előrejelzések alapvetően éghajlati adatokra épülnek, és elsősorban az óceán felszíni hőmérsékletinek adatait használják fel. Ez alapján modellezik az óceán-légkör kölcsönhatását. Az óceánok hőmérséklete ugyanis befolyásolja az időjárás mintázatát. Ezek a hatások nem egyértelműek és jól kimutathatóak az egymást követő napok időjárásában, ám egy hosszabb időszaki időjárásának átlagában igen jól kimutathatóak.
A tengerek felszínének lassú hőmérséklet változása jól előrejelezhető, egyes esetekben akár hat hónapra előre is. A tengerfelszín hőmérséklete és a légkör kölcsönhatása jól leírható számítógépes modellekkel. Ezek képezik a hosszútávú időjárás előrejelzés alapját. A legismertebb és legjobban feltárt összefüggés a tengerfelszín hőmérséklete és az időjárás alakulása között az El Nino jelenség
Jól is jöhet a turizmusnak
Az átlagosnál hűvösebb nyár nem feltétlenül kedvezőtlen az idegenforgalomra. Ez az előrejelzés ugyanis nem egy csapadékos, esős nyarat jelez, hanem csupán egy átlagosnál hűvösebb nyarat, ami akár jelentheti azt is, hogy a tavaly tapasztalt extrém hosszú és gyakori hőségidőszakok gyakorisága csökken, ami az idegenforgalomnak sem kedvező.
Japan Agency for Marine-Earth Science and Technology (Japán) Hydrometeorological Centre of Russia (Oroszország) – Orosz Hidrometeorológiai Intézet Instituto di Biomemeorologia (Olaszország) – Biometeorológiai Intézet National Weather Service (USA) – Nemzeti Meteorológiai Szolgálat National Aeronautics and Space Administration (USA) – Amerikai Űrkutatási Hivatal UK National Weather Service (Nagy-Britannia) – Brit Meteorológia Szolgálat International Research Institute for Climate and Society (nemzetközi) – Nemzetközi Éghajlati- és Társadalomkutató Intézet
Szuhi Attila, geográfus-hidrológus Esőtánc.hu kapcsolat@esotanc.hu Tel.:30/563-7749
A korábbi előrejelzések megtekinthetőek és a tapasztaltakkal összevethetőek itt: http://esotanc.hu/hosszutavu-idojaras-elorejelzese



URL: http://esotanc.hu/hosszutavu-idojaras-elorejelzese


Nem erre gondolt? Itt talál részletesebb 30 napos időjárás előrejelzést , vagy 15 napos előrejelzésért kattintson kezdőlapunkra!.
2015 tél és tavasz hosszútávú időjárás előrejelzése
Enyhébb, de csapadékos tél?
A NASA, a japán és orosz nemzetközi meteorológiai intézetek előrejelzése szerint folytatódhat az átlagosnál csapadékosabb időjárás a tél folyamán is. Bár az egyes intézetek hosszútávú előrejelzései között van némi különbség, alapvetően az átlagosnak megfelelő, vagy annál kissé több csapadékot várnak az intézetek. Különösen a tél első felében eshet a szokásosnál több eső, vagy hó, a tél második felében már csökken a csapadékhajlam. A tavasz során átlag körüli, vagy annál esetleg szárazabb évszakra van esélyünk a mostani számítások szerint.
A modellszámítások szerint a több csapadék enyhébb idővel jár majd együtt. Különösen a tél első felében van esély az átlagosnál kissé enyhébb időjárásra, a január azonban már akár hűvösebb is lehet a megszokottnál. A tél szerelmesei számára bizakodásra adhat okot, hogy a modellfutások egyre hidegebb forgatókönyvet valószínűsítenek. Míg néhány héttel ezelőtt a szokásosnál lényegesen melegebb tél forgatókönyve körvonalazódott, addig mára a modellek visszavettek várakozásaikból és már csak a tél első felében várnak átlag felett hőmérsékletet. Januártól a hőmérséklet visszaesik, és az átlagosnak megfelelő téli hőmérsékletre van kilátás, ami februárban is tarthatja magát. A tavaszt illetően az intézetek között nincs egyetértés, a különböző szervezetek átlagosnál hűvösebb és enyhébb időjárást is elképzelhetőnek tartanak.
2014 ősz és tél hosszútávú időjárás előrejelzése
Hét nemzetközi intézet és egyetem előrejelzései alapján az idei ősz és tél igen enyhének, az átlagosnál melegebbnek ígérkezik a Kárpát-medencében. A különböző intézetek közel egybehangzóan az átlagosnál kissé melegebb őszt ígérnek számunkra, egyedül az amerikai NOAA jósol átlagos hőmérsékletű őszt – írja az esotanc.hu összegzésében. Míg az ősz megítélésben az intézetek egyetértenek, a téli megítélésében már több az eltérés, egyes európai és amerikai modellek is felvetik egy átlagos hőmérsékletű tél forgatókönyvét, bár a kutatóintézetek többsége inkább enyhe telet jelez előre.
A július az átlagosnál csapadékosabb volt, és úgy tűnik, ez a tendencia folytatódhat az ősz folyamán is. A modellszámítások többsége átlagosnak megfelelő csapadékot vár az ősz folyamán, de a legmegbízhatóbb modellek, így például a NASA előrejelzése is az átlagosnál csapadékosabb őszt jelez előre. Ezt a forgatókönyvet támogatja a szintén amerikai NOAA és más olasz modellszámítások is. Az átlagos, vagy annál kissé csapadékosabb tél sem kizárt, ám ilyen időtávra már csak a modellek fele lát el, ezért az előrejelzés pontossága ilyen időtávra lényegesen alacsonyabb.
2014 tavaszának és nyarának időjárása
Hét nemzetközi kutatóintézet, illetve meteorológiai szolgálat hosszútávú, szezonális előrejelzése alapján igen meleg tavasz, és hasonlóan meleg nyár áll előttünk. Az orosz és olasz előrejelzések szerint inkább átlagos, míg a többi intézet szerint határozottan meleg lesz a tavasz.
Az amerikai előrejelzések (NASA, NOAA) szerint, az átlagosnál akár több fokkal is melegebb tavasz várhat ránk, így tehát az enyhe tél után folytatódhat az átlagosnál enyhébb és melegebb időjárás.
A számítások szerint a tavasz különösen enyhe lesz, a nyár tekintetében is inkább az átlagosnál forróbb nyarat valószínűsítik a modellek, ám itt kicsit nagyobb a bizonytalanság.
2013 nyarának és őszének időjárása
A várható csapadék tekintetében az intézetek között nagy az egyetértés, jellemzően átlag körüli, vagy a feletti csapadékkal számolnak. Az amerikai és brit meteorológiai szolgálatok emelik ki egy csapadékosabb forgatókönyv esélyét. A hőmérsékletet tekintve már nagyobb az eltérés az intézetek között. Az intézetek többsége átlag körüli, vagy annál hidegebb időjárást vár, itt is elsősorban az amerikai és brit intézetek jelzik előre a hűvösebb nyár lehetőségét. A brit MetOffice különösen a nyár elejét várja hűvösre.
Velük ellentétben a japán JAMSTEC és a Columbia Egyetem modellfutásai egy átlagosnál kissé melegebb nyarat vetítenek előre. Összesítésben azonban a hűvösebb forgatókönyv tűnik valószínűbbnek.
Az őszi időszakra már kevesebb intézet ad előrejelzést, ám ezek alapján ebben az évszakban némi melegedési tendencia figyelhető meg, és a hőmérsékletek visszatérhetnek az átlag körüli értékre, jelentős bizonytalanság mellett. A teljes sajtóhír itt tekinthető meg.
2012/2013 ősz és téli hosszútávú időjárás előrejelzése
Idén nyár végén is elkészítettük már szokásosnak mondható hosszútávú időjárás előrejelzésünket, amely hat hónapra tekint előre.  A külföldi meteorológiai és klímakutató intézetek előrejelzése szerint a z idei ősz véget vethet a rendkívül erős aszálynak ,  és a csapadék tekintetében normalizálódik a helyzet, azaz az átlagosnak megfelelő csapadékmennyiség várható. Mindez nem jelenti azonban azt, hogy pótlódik a hiányzó csapadék, csupán annyit hogy nem folytatódik a rendkívüli aszály. A hosszútávú előrejelzések alapján az október-december közötti időszak ígérkezik az átlagosnak megfelelő, vagy annál kissé csapadékosabbnak, majd a tél második felében ismét szárazodási tendenciák figyelhetőek meg. [google728] Hőmérséklet tekintetében alapvetően átlagos időszak áll előttünk, a tél második fel ígérkezik a szokásosnál keményebbnek.  A szeptember ugyanakkor melegebb lesz az ilyenkor megszokottnál. Szintén az átlagosnál kissé melegebb lehet a december, ám ezt kevés modell erősíti meg.
Összefoglalva a különböző modellek az aszályos időszak végét és egy átlagosnak ígérkező időszakot vetítenek előre. A modellek között az egyetértés nem teljes . Az idei nyár rendkívüli aszályosságát szinte minden modell egyöntetűen jelezte előre, míg a mostani hosszútávú előrejelzésben több a bizonytalanság. Így például a NASA átlagos vagy az alatti csapadékot valószínűsít, míg az IRI enyhébb őszt és telet valószínűsít. A modellek összessége azonban a fentebb vázolt forgatókönyv bekövetkeztét valószínűsítik.
Amennyiben kíváncsi korább előrejelzéseink beválására olvassa el alább előrejelzéseinket és vesse össze tapasztalataival. Az oldal alján pedig a módszertanról olvashat bővebben.
A 2012-es év tavaszi és nyári időjárása
Nemzetközi kutatóintézetek szerint az átlagosnál sokkal forróbb és némileg szárazabb nyár lehet az idei . Különösen a július-augusztus lehet extrém meleg. Egész Európában a szokatlan meleg dominálhat, de a legmelegebb terület éppen a Kárpát-medence lehet.
Több nemzetközi kutatóintézet un. szezonális előrejelzése szerint az átlagosnál kissé melegebb és kissé szárazabb tavasz áll előttünk. A március még átlagosnak ígérkezik, majd egyre növekszik a melegebb hónapok valószínűsége. Igen ritka, hogy az összes kutatóintézet előrejelzése megegyezik abban, hogy a megszokottnál is melegebb nyárra kell felkészülni. Az egyik legmegbízhatóbb előrejelző az amerikai NOAA (Nemzeti Óceán és Légkörkutató Ügynökség) éppen a Kárpát-medencére jelzi szokatlanul nagy bekövetkezési valószínűséggel a forró nyarat. De meleg nyarat jósol a többi nemzetközi intézet is. Különösen a július és augusztus ígérkezik forrónak.
Csapadék tekintetében is egyöntetűen az átlagosnál kissé szárazabb tavaszt és határozottan szárazabb nyarat vetítenek előre a szezonális előrejelzések. Mind brit, mind amerikai modellek a június-július csapadékszegénységét jósolják. Az idei nyárra vonatkozó előrejelzések szokatlanok, mivel igen nagy valószínűséggel jelzik előre a forró nyarat. .
Az idei ősz és tél időjárása (2011/2012)
Nemzetközi kutatóintézetek előrejelzés szerint az idei ősz és tél az átlagosnál kissé enyhébb lesz. Az intézetek előrejelzései között vannak különbségek, de a többség melegebb őszt és csapadékszegényebb telet vár idén Magyarországra.
Az Esőtánc.hu időjárási portál öt nemzetközi intézet, többek között az amerikai NASA , a brit Meteorológiai Intézet és a Nemzetközi Klíma és Társadalomkutató Intézet szezonális előrejelzéseit vetette össze, hogy képet adjon arról, milyen lesz az időjárás hosszútávon
Az egyes intézetek hosszútávú előrejelzései között a szokásosnál nagyobb az eltérés. Az őszre vonatkozóan az intézetek zöme az átlagosnál kissé melegebb időjárást jósol , de a brit intézet felveti egy hűvösebb ősz forgatókönyvét is. Csapadék tekintetében átlag körüli értékeket várnak, de enyhe többségben vannak azok az előrejelzések, amelyek kissé több csapadékot valószínűsítenek.
A tél várható időjárása kapcsán nagyobb az összhang, az intézetek inkább egy szárazabb tél forgatókönyvét vetítik előre, míg a hőmérsékletek az átlag körül várhatóak , esetleg néhány tized fokkal az átlag felett. Természetesen mindez nem jelent hószegény időjárást, de remélhetőleg a belvízprobléma elkerüli az idén hazánkat.
A hosszútávú, szezonális előrejelzések megbízhatósága viszonylag alacsony, ezért óvatossággal kezelendőek, ám korábban jól előrejelezték a nyár végi meleg, aszályos időjárást.
Az i dei nyár időjárása (2011)
Az elkövetkező hónapok időjárása az előrejelzések szerint az átlagosnál melegebb és csapadékszegényebb lesz. A május hónap, még  az átlag körüli időjárással kecsegtet, ám ezt követően azáraz aszályos nyárra készülhetünk. A hőmérséklet az átlagosnál lényegesen magasabb lesz, különösen a dél-alföldi és budapesti területeken, és a csapadék is kevesebb lesz a megszokottnál. Az átlagos nyárban reménykedőknek csak az nyújthat némi vígaszt, hogy az öt intézet közül kettő, az átlagosnak megfelelő nyarat jelez előre. A többi intézet azonban, nagy valószínűséggel jelzi a száraz forró nyarat. Különösen a nyár vége az augusztus és a szeptember igérkezik forrónak.
Az előrejelzések azonban idővel változhatnak, és érdemes szem előtt tartani, hogy a hosszú távú előrejelzések megbízhatósága jóval alacsonyabb a rövidtávú előrejelzéseknél.
Hosszútávú időjárás előrejelzés értelmezése
A hosszú távú időjárás előrejelzés célja, hogy bemutassa fél évre előre a várható időjárást. Fontos tudni, hogy a hosszútávú előrejelzés nem tud konkrét értékeket és időpontokat előrejelezni, hanem csak a várható tendenciákat, azaz, hogy hosszú távon melegebb, vagy éppen hűvösebb lesz-e az időjárás.
A hosszú távú előrejelzés adatainak forrása
Az előrejelzések készítésénél hat intézet szezonális előrejelzését vesszük alapul, ezek:
- Meteorological Office (Egyesült Királyság) hosszú távú előrejelzése
- IRI International Research Institute for Climate and Society hosszútávú előrejelzése
- NASA szezonális előrejelzése
- NOAA hosszú távú előrejelzése
- OMSZ – Országos Meteorológiai Szolgálat hosszú távú előrejelzése
- Egyéb intézetek
Az előrejelzés eredménye
A hat intézet hosszú távú előrejelzéseit feldolgozva alkotjuk meg a Magyarországra szóló hosszú távú időjárás előrejelzésünket, amely a hőmérsékletre és a csapadékra vonatkozóan ad előrejelzést:
Hőmérséklet hosszú távú előrejelzése:
átlagosnál melegebb
átlagosnál kissé melegebb
átlagos hőmérséklet
átlagosnál kissé hűvösebb
átlagosnál hűvösebb
Csapadék hosszú távú előrejelzése
átlagosnál csapadékosabb
átlagosnál kissé csapadékosabb
átlagos csapadék
átlagosnál kissé szárazabb
átlagosnál szárazabb
Az egyes előrejelzések könnyebb értelmezését színkulcsok segítik.
A hosszú távú előrejelzésekről
Az elkövetkező napok időjárása csupán néhány napra jelezhető előre, a kiinduló adatok bizonytalansága miatt az előrejelzés beválása 5-7 nap után már nem megbízható. Hogyan lehetséges akkor mégis hosszú távú előrejelzést készíteni? A szezonális előrejelzés alapvetően eltér a rövid távú időjárás-előrejelzéstől. Alapja, hogy olyan jelenségekből indul ki, mint például a hótakaró elterjedése, vagy az óceánok felszíni hőmérséklete, amelyek befolyásolják az időjárást, és lassabban változnak, mint a többi időjárási elem, és éppen ezért változásuk hosszú időtávra is megbízhatóan előrejelezhető. Ezek a jelenségek befolyásolják az időjárás mintázatát is. A legismertebb ilyen jelenség az El Nino, amely a Csendes-óceán egyenlítő közeli vízének szokatlan felmelegedését jelenti, és amelynek hatására például Afrikában szárazság, míg a Karib-tenger térségében szokatlan esőzés lép fel.
A szezonális előrejelzéseknél a legnagyobb jelentősége a tengerfelszín hőmérsékletének van , amely igen lassan változik és akár 6 hónapra is előrejelezhető. A tengerfelszín hőmérséklete és a szezonális időjárás között a trópusokon a legerősebb az összefüggés, de ha gyengébben is, de egész Földünkre érvényes ez az összefüggés.
A szezonális előrejelzések eltérnek a napi előrejelzésektől és valószínűségekről beszélnek, azaz, hogy egy átlagosnál melegebb, vagy hidegebb időszaknak milyen az valószínűsége. Másik jellegzetesség, hogy nem konkrét értékeket jelez előre, hanem az átlagtól való eltérést , tehát hogy melegebb, vagy hidegebb illetve csapadékosabb vagy szárazabb időszakra számíthatunk.



URL: http://esotanc.hu/hsegriado


Hőség és halálozási többlet:
Várható nappali csúcshőmérsékletek
Hőségriadó (Esőtánc.hu)
Hőség miatt várható többlethalálozás a megyékben
Esőtánc.hu előrejelzése és hőségriadója
+2%
+4%
Mi az a hőségriadó térkép?
A térképen az időjárás előrejelzések alapján a hőséggel kapcsolatos legfontosabb ismereteket foglaljuk össze az adott napra. Így megtudhatja, hogy mekkora lesz a várható nappali csúcshőmérséklet az adott napon. Megismerheti, hogy honlapunk előrejelzése szerint az adott napra, milyen fokozatú hőségriasztás érvényes, végül megtudhatja azt, hogy a mai napra előrejelzett hőmérsékletek mennyivel növelik meg a halálozást . A hivatalos hőségriasztás itt érhető el.
Fontos! A halálozás többlete csupán becsült érték, a valódi hőség miatt bekövetkező halálozás eltérhet az itt mutatott értékektől!
A nappali csúcshőmérséketekről
Ez egy egyszerű időjárás előrejelzés, azaz, hogy az adott napon, az adott megyében várhatóan mi lesz a legmelegebb nappali hőmérséklet.
A hőségriadó
Az Esőtánc.hu előrejelzés alapján megalkotott hét fokozatú hőségriadó a várható nappali csúcshőmérsékletek alapján. A hőségriasztás egyszerű grafikával és színfokozattal jelöli a hőség várható mértéket a nappali csúcshőmérsékletek alapján
Hőség miatt várható többlethalálozás
Százalékban kifejezve mutatjuk be, hogy az adott napra vonatkozó átlaghőmérséklet a nemzetközi és hazai szakirodalom alapján várhatóan mennyivel növeli meg a halálozást. A módszertanról alább olvashat bővebben.
A hőség egészségügyi hatása és a halálozás számítása
A hőség és a kánikula nem csak komfortérzetünket rontja, de jelentősen növeli a halálozást is. A halálozásank éves menete van. Jellemzően a téli hónapokban több ember hal meg, azaz a hideg időjárás veszélyesebb az emberi egészségre nézve. Azonban a erős és hosszantartó hőhullámok nyáron is jelentős mértékben növelhetik a halálozást. A 2003-as európai nagy hőhullám csak Franciaországban közel 15 ezer ember idő előtti halálát okozta, zömében idős emberekét, de a 2007-es nagy magyarországi hőhullám, amikor 40 C fok feletti nappali csúcshőmérsékleteket jegyeztek fel, Magyarországon is jelentősen növelte a halálozást. Egyedül Budapesten több, mint 200 idő előtti halál következett be a hőség miatt.
A hőség és a halálozás kapcsolatát különböző indexekkel vagy a hőmérséklet-páratartalom függvényében írják le. Mi egy egyszerűbb, de bevált módszert alkalmazunk, amely a halálozás és a napi átlaghőmérséklet kapcsolatán alapszik és ez alapján becsüli meg a várható halálozás többletet. Az emberi szervezet számára az átlagos 18 C fok körüli hőmérséklet a legideálisabb. Ha a napi átlaghőmérséklet 25 C fok fölé emelkedik akkor a halálozás már 15%-kal nő . E felett pedig a halálozás növekedése már nem lineáris hanem annál meredekebb, azaz egy fokoz átlaghőmérséklet növekedés is jelentős többlethalálozást eredményez.
A hosszan tartó hőhullámok jobban megterhelik a szervezetet, így egy-egy hőségnap még általában nem okoz jelentős többlethalálozást, ám a tartós nagy melegek, már sok áldozatot szedhetnek.
Természetesen a mutatott többlethalálozás csak becsült érték, amelytől a valódi halálozás jelentős mértékben eltérhet, ám jó iránymutató mindazok számára, akik érzékenyek a hőségre. Elsősorban számukra állítottunk össze alább egy rövid javaslatgyűjteményt hőség esetére.
Hogyan használjuk ezt a hőségriadó térképet?
Érdemes követni a nyári hónapokban előrejelzéseinket és amikor 30 C fok feletti nappali csúcshőmérséklet várható érdemes a hőségtérképet is megnézni és a hőségriadó alapján tervezni tevékenységeinket, és különösen figyelni a gyermekekre, idősekre, valamint a hivatalos hőségriasztás és az ÁNTSZ javaslatait megfogadni.
Minden életkorban lehet veszélyes a hőség, de különösen érzékenyek a
- csecsemők,
- a fiatal gyermekek
- 65 évnél idősebbek,
- fogyatékosok,
- szívbetegségekben és magas vérnyomásban szenvedők.
- fiatalok.
Teendők hőség idején, az ÁNTSZ javaslatai alapján
• A kánikulai meleg kedvezőtlenül hat mindenkire, de elsősorban a fizikai munkát végzők szervezetére, mind a szabadban, mind a zárt térben dolgozóknál.
• Az idősek körében a tartósan magas hőmérséklet szív-, érrendszeri panaszokat, okozhat. Ezek jelentkezésekor javasoljuk, hogy haladéktalanul keressék fel kezelőorvosukat. Szívgyógyszereket szedő betegek kérjék ki ezzel kapcsolatban kezelőorvosuk tanácsát.
• Az idősek kánikula idején tartózkodjanak hűvös helyen, kerüljék a szervezetüket terhelő fizikai munkát. Zuhanyozzanak naponta többször langyos vízzel.
• A kánikula idején mindenkinek ügyelnie kell a fokozott folyadékbevitelre, szükség szerint a szokásos mennyiség többszörösére is szükség lehet. Fontos a só pótlása is!
• Kerüljük a tűző napon való tartózkodást 11 és 15 óra között, mivel ilyenkor fokozódik a napszúrás veszélye. A káros UV-B sugárzás ellen védjük bőrünket napvédő krémmel és megfelelő, világos színű, természetes alapanyagú ruházattal, széles karimájú vagy ellenzős sapkát, kalapot viseljünk a szemünk védelmére.
• Lehetőleg éjjel szellőztessen!
• Ne hagyjunk kisgyermeket, állatot bezárt gépkocsiban!
• A babák különösen sok folyadékot igényelnek a szoptatáson kívül is, mindig kínáljuk őket tiszta vízzel, vagy pici sót is tartalmazó, citromos teával a szoptatás után!
• A szabadban végzett sportolást is korlátozzuk a reggeli vagy kora esti órákra!
• A fizikai munkát végző dolgozóknál ilyen időjárási, hőmérsékleti viszonyok mellett szükséges, hogy a munkáltatók a munkavállalóik számára igény szerint, de legalább félóránként védőitalként 14-16°C hőmérsékletű ivóvizet vagy azonos hőmérsékletű alkoholmentes italt, valamint az előírtaknak megfelelő pihenőidőt biztosítsanak.
• Az állatoknak adjunk több vizet, ne kössük ki a kutyákat a napra.
• A közlekedés során vegyük figyelembe, hogy a hőség csökkentheti a koncentrációs képességet.
• A gépjárművel több órás útra indulók gondoskodjanak a vízellátásról a folyadékhiány pótlása érdekében
span style=”color: #ff0000;”



URL: http://esotanc.hu/idojaras-rss


Az RSS jelentése, Igazán Egyszerű Hírszolgáltatás, az angol Really Simple Syndication szavak kezdőbetűiből képzett szó. Az RSS segítségével az esőtánc.hu megtekintése nélkül is megtudhatod, milyen a pillanatnyi időjárás, és milyen időjárás várható a napokban. Nincs más feladatod, mint feliratkozni a RSS-re, amit az RSS ikonra kattintva tehetsz meg. A feliratkozást követően előrejelzéseinket a böngésződből is elérheted, nem kell az esőtánc oldalát megnézni. Időjárási RSS-ünk tizennyolc megyére és a Fővárosra érhető el, mutatja a pillanatnyi időjárást és öt napra előre a várható időjárást. Ilyen felbontású időjárás RSS-t, más magyar szolgáltatónál nem találsz. A külföldi szolgáltatók előrejelzése pedig hazánkra igen pontatlan.
Amennyiben alapszinten ismersz valamilyen webes programozási nyelvet (mint például a PHP), akkor az RSS-t használhatod arra, hogy időjárás előrejelzésünket teljesen egyedi módon beilleszd weboldaladba , a neked tetsző méretben, grafikával és elrendezésben. Ehhez az alábbiakban még segítséget is adunk, de ha kérdésed bátran kereshetsz is minket!
Az időjárás RSS használata ingyenes. Amennyiben azonban az RSS-t használod, hogy weboldaladon időjárás előrejelzést jeleníts meg, úgy az esőtánc megjelölése és linkelése kötelező. Ennek elmulasztása a szerzői jog megsértésének minősül. Ezt rendszeresen ellenőrizzük is. De nem kell megijedni, hiszen csak annyit kérünk, hogy szerepeljen az esotanc.hu, mint forrás és egy link mutasson ránk.
Az időjárás RSS használata
Időjárás RSS-ünk mutatja a jelenidőt, és öt napra előre a várható időjárást. Az RSS hőmérsékleti és időkép adatokat szolgáltat. Az előrejelzés megyei felbontású. Az egyes RSS-eket az alábbi címeken éred el.
Megyekódok
http://esotanc.hu/rss/pecs.xml Baranya megye http://esotanc.hu/rss/kecskemet.xml Bács-Kiskun megye http://esotanc.hu/rss/bekescsaba.xml Békés megye http://esotanc.hu/rss/miskolc.xml Borsod-Abaúj –Zemplén megye http://esotanc.hu/rss/budapest.xml Budapest http://esotanc.hu/rss/szeged.xml Csongrád megye http://esotanc.hu/rss/gyor.xml Győr-Moson-Sopron megye http://esotanc.hu/rss/szekesfehervar.xml Fejér megye http://esotanc.hu/rss/debrecen.xml Hajdú-Bihar megye http://esotanc.hu/rss/eger.xml Heves megye http://esotanc.hu/rss/szolnok.xml Jász-Nagykun-Szolnok megye ttp://esotanc.hu/rss/tatabanya.xml Komárom-Esztergom megye http://esotanc.hu/rss/salgotarjan.xml Nógrád megye http://esotanc.hu/rss/budapest.xml Pest megye http://esotanc.hu/rss/kaposvar.xml Somogy megye http://esotanc.hu/rss/nyiregyhaza.xml Szabolcs-Szatmár-Bereg megye http://esotanc.hu/rss/szekszard.xml Tolna megye http://esotanc.hu/rss/szombathely.xml Vas megye http://esotanc.hu/rss/veszprem.xml Veszprém megye http://esotanc.hu/rss/zalaegerszeg.xml Zala megye
Időjárás RSS-ünk szabványos XML dokumentum, amely megfelel az RSS 2.0-ás szabványnak. Az alábbiakban részletes leírást adunk RSS-ünkről. Az időjárás előrejelzésre vonatkozó adatok az esotanc névtérben találhatóak, ezek szükségesek csupán, amennyiben előrejelzést szeretnél honlapodra. Az alábbiakban bemutatunk egy kis programot, amely beolvassa az időjárás RSS-t, és minimális formázás mellett (hogy minél áttekinthetőbb legyen a kód) kiírja a mai napra várható időjárást. Természetesen az időjárás megjelenítés szabadon alakítható, formázható, akár a legigényesebb megjelentés is kialakítható. HA mégsem szeretnél ezzel bajlódni, keresd ingyenesen elvihető időjárási bannereinket.
Alap példa az RSS használatára
<head> <meta http-equiv=”Content-Type” content=”text/html; charset=utf-8″ /> </head> <?php function retrieveEsotancWeather($zipCode=”budapest.xml”) { $esotancUrl = “http://esotanc.hu/rss/”; $esotancZip = “$zipCode”; $esotancFullUrl = $esotancUrl . $esotancZip; $curlObject = curl_init(); curl_setopt($curlObject,CURLOPT_URL,$esotancFullUrl); curl_setopt($curlObject,CURLOPT_HEADER,false); curl_setopt($curlObject,CURLOPT_RETURNTRANSFER,true); $returnEsotancWeather = curl_exec($curlObject); curl_close($curlObject); return $returnEsotancWeather; }//*******Itt változtasd meg a lekérni kívánt város kódját*********$localZipCode = “budapest.xml”;//****************Itt tölti be a függvényt************************ $weatherXmlString = retrieveEsotancWeather($localZipCode); $weatherXmlObject = new SimpleXMLElement($weatherXmlString);//***** Itt olvasssa be az rss egyes részeit – ******************$currentCondition = $weatherXmlObject->xpath(“//esotanc:elorejelzes”); $i=0; while ($i<5) { $min[$i] = $currentCondition[$i][“min”]; $max[$i] = $currentCondition[$i][“max”]; $idokep[$i] = $currentCondition[$i][“idokep”]; $ikon[$i] = $currentCondition[$i][“idokep_ikon”]; ++$i;}//***** Az RSS-ből adatok megjelenítése, minimális formázással ******
echo ‘<p><strong>Várható időjárás a mai napon:</strong><br /> <img src=”‘.$ikon[0].'” /><br /> ‘.$idokep[0].'<br /> <strong> Max: </strong>’.$max[0].’ &deg;C<br /> <strong> Min: </strong> ‘.$min[0].’&deg;C </strong></p> <a href=”http://esotanc.hu” title=”esotanc.hu”>Időjárás előrejelzés – Esőtánc.hu</a>'; //************** A kötelező forráshivatkozás és link a végén ************************************************



URL: http://esotanc.hu/kornyezet


BUÉK: Földrengéssel indul az év
Szerző: admin | 2015-01-01 | Kategória: Környezet
Földrengés volt alig két órája Nógrád megyében az újév első napján. Sokan kiszaladtak az utcára.
Az Országos Katasztrófavédelmi Főigazgatóság beszámolója szerint a Richter skála szerinti 3,9-es erősségű földrengés volt Nógrád megyében Szécsény közelében.
A Kövesligethy Radó Szeizmológiai Obszervatórium mérése szerint Iliny község közelében, Szécsény és Balassagyarmat között volt, 7 óra 43 perckor történt a földrengés.
A penci földrengés mérő állomás
Károkról egyelőre nem érkezett bejelentés, de sokan megijedtek és többen hálóingben szaladtak ki az utcára, hogy megnézzék nem-e sérült meg a házuk.
A nap folyamán a katasztrófavédelem szakértői helyszíni szemléket tartanak, ahol ellenőrzik nem sérültek-e meg víztározók, közutak és vasutak, esetlegesen víz, áram, vagy gázszállító vezetékek.
Legutóbb 2014. augusztus 3-án délután, helyi idő szerint 03:48:07-kor volt földrengés a Nógrád megyei Cserhátsurány – Nógrádmarcal – Mohora térségében. A földmozgás mérete 3,1 volt a Richter skálán.
Magyarországon évente 100-120 kisebb, 2.5 magnitudójú földrengést regisztrálnak egy esztendőben. Ezen földrengések jelentős részét a lakosság nem érzékeli. A nagyobb károkkal járó földrengések 40-50 évente fordulnak elő (5.5-6.0 erősségű.)
Ismereteink szerint a legnagyobb magyarországi földrengés Komáromban következett be 1763 június 28-án. A 6.3-as erősségű földrengésben 63 ember meghalt és 120-an megsebesültek. Az akkor Komárom épületeinek harmada összedőlt. 1773-ban újabb földrengés sújtotta Komáromot. Akkor 500 ház dőlt össze. Ezt követően is több rengés volt, majd az 1850-es években csökkent a szeizmológiai aktivitás a térségben.
Cimkék: földrengés
Ónos eső: tragédia az erdőkben (VIDEÓ)
Szerző: admin | 2014-12-04 | Kategória: Környezet
Döbbenetes képek és videók érkeznek a hazai erőkből az ónos eső után. 20 ezer hektárt érinthetett az ónoseső, és még mindig életveszély az erődbe lépni. Fényképes beszámolónk.
A foldalatt.hu barlangászai felmerészkedtek a Pilisbe és videófelvételt is készítettek az ott látottakról. Elmondásuk szerint apokaliptikus állapotok vannak az 500 méter felett régióban, ahol percenként dőlnek ki a fák hatalmas robajjal. Érdemes megnézni a videót.
Az időkép egyik észlelője egy BTR-84-es páncélozott járművel próbáltak behatolni a Gerecsébe a katasztrófavédelem és a tűzoltóság segítségével. Elmondásuk szerint a Gerecsében is hasonló állapotok uralkodnak:
„Amelyik fa nem dőlt még ki, annak a koronája sérült, vagy csak magasságában van derékba törve, és a letört részét egy hasonló sorsra váró társa tartja. Nagyjából fél percenként térnek a jég súlya alatt megfáradt fák, elképesztő hanggal a földre”
A Börzsönyben sem sokkal jobb a helyzet. Az Ipolyerdő beszámolója szerint 400 méter felett téli állapotok uralkodnak. egy családot, amely 600 méter magasan rekedt egy menedékházban három nap után sikerült lehozni a hegyről. ( további képek )
„A magasabb régiók felé haladva extrém vastagságú (helyenként 10 cm fölötti!) jég is felhalmozódik a fák ágain, és az utakon, ami kiszámíthatatlan töréseket, fakidőléseket okoz az erdőállományban. Esetenként minden előzetes jel nélkül dől ki egy fa, vagy roppannak össze az ágak.”
Ismételten felhívjuk mindenki figyelmét, hogy ne menjenek az erdőkbe, mert életveszélyesek!
Van remény az erdő megújulására
Bár a károk óriásinak tűnnek, hasonló fagykár 2004-ben már sújtott az erdőket, akkor mintegy 15 ezer hektárt érintett az ónos eső. Az ónos eső hazánkban nem ritka jelenség, és hasonló esetek rendszeresen bekövetkeznek. A természetszerű erdőgazdálkodással a károk mérsékelhetőek.
Cimkék: ónos eső
A hűvös idő véget vet a kertészkedésnek, jöhet a beltéri növénytermesztés
Szerző: admin | 2014-09-25 | Kategória: Környezet
Az időjárás ezen a héten már megmutatta őszi hangulatát, a kerti munkálatokat lassan a téliesítés feladata veszi át, azt követően a lakásba szorulnak a kertészkedni szeretők. A beltéri növénytermesztés egy remek lehetőség azoknak, akik télen is szeretnének növényeket ápolni.
A héten egy markáns hidegfont vonult át az országon, amely a szelesebb időjárást és a hideg reggeleket okozta. A hideg szombatig még folytatódik, és még esőket is előrejelzünk. Szombattól azonban jön a vénasszonyok nyara, a hűvös, párás reggelek megmaradnak, ám napközben, és főleg délután kellemes, napsütéses őszi időben sétálhatunk. A kertben tehát még egyelőre nem szükséges mindent téliesítenünk, csak azokat a kint lévő szobanövényeket vigyük be a házba, amelyek már a 10 °C alatti hőmérsékletre is érzékenyek. Mivel még lesz 21-22 °C körüli hőmérséklet is jövő héten, a többi növényt nem szükséges behordanunk a lakásba. A fagyérzékeny gumósok (kardvirág, canna, amaryllis) gumóit felszedhetjük ugyan, de a kellemes időjárás miatt nem kell ezzel sem sietnünk.
A növénybarátoknak, kertészkedés szerelmeseinek szeretnénk a figyelmébe ajánlani a hidropóniás növénytermesztést, amellyel akár télen is foglalkozhatnak, és a hidropónia keretében lehetőség van beltéren is növényeket termeszteni. Olyan növények termesztésére is lehetőséget nyújt, amelyek friss zöldségekkel láthatják el a családot egész évben. Hidropónia kitűnően alkalmazható például paradicsom-, vagy paprikatermesztésre, amíg jó idő van, addig akár a balkonon vagy a teraszon, később pedig a lakásban.
Vizsgáljuk meg közelebbről!
A hidropónia nem más, mint talaj nélküli növénytermesztési módszer, ahol az ültetőközeg mindig valamilyen más anyag, ez lehet agyaggolyó, perlit, kókuszrost, tőzeg vagy kőzetgyapot. A rendszer egésze – mint a neve is sugallja – a vízen alapul, jobban mondva a tápanyaggal dúsított vízen. A hidropóniás növénytermesztés során kiküszöböljük a talaj mint ültetőközeg negatív tulajdonságait, és emiatt sokkal rövidebb idő alatt, sokkal nagyobb fejlődést tudunk elérni. Így rövid idő alatt szüretelhetünk a lakásból salátát, paradicsomot, paprikát, de nagyon hasznos a módszer a szobanövények számára is. Különösen ajánlható e módszer irodákba, irodaházakba, lépcsőházakba, hiszen hatalmas zöld felületek érhetők el a segítségével.
Hogy mi van a háttérben? A magyarázat roppant egyszerű: míg a talajba ültetett növény energiája nagy részét arra használja fel, hogy gyökérzetet fejleszt, addig a hidropóniás ültetőközegekbe ültetett növények gyökérzete számára a tápanyaggal dúsított víz révén elegendő mennyiségben rendelkezésre áll a tápanyag, aminek következtében nem szükséges a gyökérzetet folyamatosan növeszteni, így nőhetnek a zöld, vegetatív részek. Az eredmény látványos növekedés lesz a hagyományos módszerhez képest.
A rendszer otthoni kialakításához érdemes felkeresnünk egy ún. grow shopot, ahol minden eszközt megtalálhatunk, ami a hidropóniás rendszerhez szükséges, és itt minden esetlegesen felmerülő kérdésünkre választ kaphatunk a szakemberi gárdától.
A hidropóniának ma már számos változata ismert, kezdve az akvapóniától (ahol haltenyésztéssel kombinálják a növénytermesztést, így a rendszer egymást erősíti), a mélyvizes eljáráson át az úsztatórendszerig.
Cimkék: beltéri növénytermesztés hűvösebb időjárás
Felhőgyártó időjáráselőrejelző lámpák
Szerző: admin | 2014-06-11 | Kategória: Környezet
Ma már csodaszámba menő időjárási állomásokat vásárolhat bárki, de kevesen tudják, hogy akár időjáráselőrejelző és felhőgyártó lámpákat is szerelhetünk otthonunkba.
Igazi furcsasággal rukkolt elő egy svájci cég a Micasa Lab, éspedig egy időjáráselőrejelző lámpával, amely nem csak előrejelzi, hanem szobánkban elő is varázsolja a várható időjárást.
A Nebula 12 Project névre hallgató ötlet lényege, hogy akár egy irodában, vagy otthonunkban teremti meg a pillanatnyi, vagy várható időjárást a modern technika segítségével.
A lámpa a MetOff adatait használja fel, és LED izzók, WIFI, folyékony nitrogén és egy erős vákuum segítségével gyártja le szobánkba a várható időjárást.
Ez az egyedülálló bútordarab, ha napos idő várható lágy sárga fénnyel tölti el szobánkat, de egy borult napon igazi felhővel jelzi a várható időjárást. A lámpa piros színbe borítja a felhőt, ha alacsony nyomású ciklon közeleg, és a felhő sötétségével jelzi a várható esőt. Szerencsére a felhőből eső sosem hull, ez nem lenne túl praktikus egy irodában.
A lámpa alapüzemmódban 48 órára jelzi előre a várható időjárást, de mind az időtáv, mind az adatforrás tetszőlegesen beállítható, kinek-kinek kedvenc meteorológiai portáljára.
Matthias Wunderlin a Micasa igazgatója szerint a Nebuka 12-vel az volt a céljuk, hogy újradefiniálják a lámpa szó jelentését: „Nem csak magunknak állítunk kihívást, hanem a vásárlóknak is. A Nebula 12 valami teljesen új, és messze túlmutat azon, amit eddig az világítástechnikáról gondoltunk” – olvashattunk az alkonylámpa.hu oldalán .
Nos, tény, hogy sem ilyen lámpát, sem ilyen időjáráselőrejelző állomást nem láttunk ezidáig. A lakberendezők biztos imádni fogják, de nekünk azért vannak kétségeink, hogy ilyen dolgokra valóban szükség van-e, vagy csak egy újabb felesleges kacattal gyarapodott az emberiség…
Cimkék: időjáráselőrejelző állomás lámpa
Az időjárás az alternatív rendszerek szolgálatában
Szerző: admin | 2014-03-23 | Kategória: Környezet
Napjainkban igen sok szó esik a hagyományos és az alternatív energiákról, elsősorban a Paksra tervezett atomerőmű-beruházás kapcsán.
Az atomerőművek a többi erőművel szembeni előnyeiként szokták felhozni, hogy nincs károsanyag-kibocsátás, rendkívül olcsón tud energiát előállítani, az uránkészlet elegendő mennyiségben áll rendelkezésre, és gyakorlatilag bárhol telepíthető és végezhető az energiatermelés. Nagy hátránya, és a környezetvédők éppen ezért ellenzik, hogy a keletkező radioaktív hulladék tárolása nehézkes, és az több száz évig is veszélyeket hordozhat, az esetlegesen bekövetkező nukleáris balesetek következményei pedig sok emberben félelmet keltenek. Elmondható még az is, hogy az atomerőművek beruházási költsége meglehetősen magas.
A hőerőművek esetén a felhasznált tüzelőanyag (fa, szén) korlátozott mennyisége miatt hosszú távon nem fenntartható eszköz az energia termelésére, a vízerőművek telepítése szintén költséges, emellett értékes területeket, természetes élőhelyeket foglal el és általában távol esik az energia tényleges felhasználási helyétől. A fent említett hagyományos energiatermelő rendszerek alternatívájaként jelent meg az alternatív energiafelhasználás a köztudatban, mely megújuló forrásokat (szél, nap) használ fel az energia előállítására. Egy ország alternatív energiára épülő energiatermelésének kialakítására hosszú távú elkötelezettség, és politikai akarat volna szükséges, ez Magyarországon ma még nem áll rendelkezésre. Noha a napsütéses órák számát tekintve Magyarország sokkal kedvezőbb helyzetben van, mint a tőlünk északabbra fekvő Csehország vagy Németország, ám a telepített napelemek száma nálunk jóval kevesebb, mint az említett országokban. E rendszerek tehát hosszú távon fenntarthatóak és működtethetőek, és napjainkban már az hétköznapi emberek számára is van elérhető változatuk. Napelem szerelés például már családi házakra is elérhető, és mivel a villamos energia költségek a fűtési költségek után a második legnagyobb tételt teszik ki egy háztartás esetében, egyre többen ismerik fel előnyeit. Egy átlagos háztartás esetében egy kb. 20 négyzetméternyi napelem felület fedezni tudja a háztartás villamos energia igényét, és a kezdeti beruházás megtérül, hiszen a napelemes rendszerek használati ideje 25-30 év. Ez idő alatt gyakorlatilag teljesen függetleníthetjük magunkat a villamos energia hálózattól, és jelentős költségeket spórolhatunk meg.
Ma már talán az energiaszolgáltató cégek hozzáállása sem annyira nehézkes, mint korábban volt, ha egy háztartás napelemekkel szerette volna kiváltani a hálózatos energiát. Tőlük kell kérni ugyanis egy oda-vissza mérő óra telepítését, mellyel a napközben a háztartás által megtermelt fel nem használt, többletáramot visszatáplálhatjuk az elektromos hálózatra, éjjel vagy kevésbé napsütéses időszakban pedig felhasználhatjuk azt a hálózatról. Év végén szükséges csak rendeznünk a számlát: és csak abban az esetben kell fizetnünk, ha többet fogyasztottunk hálózatról, mint amennyit oda „feltöltöttünk”. Mivel a villamos energia ára évről-évre emelkedik, minél hamarabb végezzük el a napelemek telepítését, annál jobban járunk anyagilag. A többi pozitív hozadékát pedig a jövő nemzedékek köszönik majd meg nekünk: a napelemes rendszerek telepítésével megszűnik az ingatlanunk károsanyag-kibocsátása, csökken a szén-dioxid kibocsátás.
A másik – otthon is alkalmazható – alternatív energia a szélenergia, előnyeit már egy kisebb szélgenerátor telepítésével is élvezhetjük. Alkalmazható olyan helyeken, ahol nincs kiépítve a villamos energia hálózat, vagy akadozik az áramellátás. Elsősorban kiegészítő áramellátásként alkalmazható, vagy akkor, ha egy-egy berendezés áramellátását kell biztosítania. Minél magasabbra tervezzük, annál jobb eredményeket lehet vele produkálni, és külön előnye, hogy kicsiben akár házilag is elkészíthető.
Cimkék: alternatív energia napenergia
Erősen romlik a levegőminősége, ÉK-en már szmog van
Szerző: admin | 2014-01-27 | Kategória: Környezet
A mediterrán ciklon elvonulása után jelentős mértékben romlott a levegő minősége, sok városban a határérték közelében ÉK-en már azon is túl van a szálló por koncentrációja.
Miskolcon 53, Kazincbarikán 67, Sajószentpéteren 81 mikrogramm/köméter a szálló por koncentrációi a levegőben. Az egészségügyi határérték 50 mikrogramm, míg a szmogriadó tájékoztatási fokozata 75.
Szmogriadó elrendelésére egyelőre nem volt szükség, mert ehhez tartósan több napig kell a határérték felett lennie a szálló por koncentrációjának.
De nem csak a Sajó-völgyében romlott a levegő minősége, hanem kivétel nélkül szinte az összes hazai településen. Ennek oka, hogy a ciklon elvonultával, nagyon erősen lehűlt a levegő a talajközelben, míg a magasabb légrétegekben melegedés indult meg. Ennek az az eredménye, hogy nem alakul ki függőleges légcsere, így a kibocsátott szennyezőanyagok a talajközelben maradnak.
Az egészségügyi határérték közelében van a szállópor koncentrációja Dunaújvárosban, Debrecenben és Pécsett is. ezek az adatok a vasárnap mért értékek, a mai részleges adatok szerint további romlás tapasztalható a legtöbb településen.
Ez a fordított légrétegződés, azaz hogy a magasban melegebb van mint talajközelben igen gyakran okoz szmoghelyzetet a téli időszakban. Az elkövetkező napokban lényeges javulásra nem, inkább a helyzet romlására kell számítani a többi településen is.
A szálló por igen veszélyes légszennyező anyag. Hosszú távon károsítja a légzőszerveket, növeli a szívroham és asztmaroham kockázatát is. Lényeges javulás leghamarabb szerdán várható, amikor egy front érkezésével és annak csapadékával javulhat majd a levegő minősége. [google336]
Cimkék: szmog



URL: http://esotanc.hu/kornyezet/kornyezet/vege-a-pollenszezonnak-nem-okoz-mar-gondot-a-viragpor


Vége a pollenszezonnak, nem okoz már gondot a virágpor
Szerző: admin | 2013-10-24 | Kategória: Környezet
Az ÁNTSZ hivatalos Facebook oldalán jelentette be, hogy véget ért a 2013-as pollenszezon, fellélegezhetnek a virágporra allergiás milliók.
Vége a pollenszezonnak, nincs több allergén virágpor
Bár nyilván egy pollenszezonnak nem egy hivatalos bejelentés vet véget, az ÁNTSZ Országos Környezetegészségügyi Intézet Aerobiológiai Monitorozási Hálózatának adatai szerint a pollencsapdákban a mért virágpollenek koncentrációja már mindenütt az alacsony szintre csökkent. Bár a legtöbben a virágporra allergiás, vannak néhányan, akik a kültéri gombákra allergiások, ők még tapasztalhatnak kellemetlen tüneteket, mert ezek koncentrációja még továbbra is magas.
A legtöbb problémát okozó parlagfű virágjának pollenje már országszerte alacsony, az utolsó pollenjelentést október elején állította össze az ÁNTSZ, de még október közepén is jelezték a koncentráció időszakos megugrását.
Egyre több az allergiás
Az allergiások száma az elmúlt évtizedekben riasztóan megnőtt. A statisztikák szerint a magyar lakosság negyed allergiás valamilyen virág pollenjére (vagy más allergén anyagra), ha a tendencia folytatódik akkor, tíz éven belül a teljes népesség fele allergiás lehet. Természetesen nem csak a virágok pollenjére vagyunk allergiásak. Egyre nagyobb arányban jelenik meg az ételallergia (pl. földimogyoró), az állatszőr allergia, de allergiásak lehetünk rovarokra, gombaspórára, vagy gyógyszerre is.
Az allergiát először 1921-ben írták le német tudósok, ma pedig már a fejlett világ negyed szenved tőle, tehát nem elhamarkodott kijelentés, ha azt mondjuk, civilizációs betegségről van szó.
Hazánkban a legtöbb ember a parlagfű virágjának pollenjétől szenved, hazánk egyébként parlagfű nagyhatalom, Európában itt a legjelentősebb az növény és így virágpollenjének elterjedtsége is. A minisztériumi adatok szerint nagyjából 700 ezer hektár minősül még mindig erősen fertőzöttnek.
A virág-allergia pontos oka máig nem ismert pontosan. Egy elmélet szerint a gyerekkori túlzott higiénia jelent a fő gondot. A túl steril környezetben a gyermekek nem találkoznak az allergén növényekkel, és így nem alakul ki ellenállóképesség. A másik elmélet a környezetszennyezést okozza. A túlzott vegyszerhasználat, a légszennyezettség együttesen okozza a túlzott immunreakciót, az egyébként ártalmatlan virágporra.
Óvatosan a virágrendeléssel, takarítsunk rendszeresen!
Érdemes tehát gyerekeinket kiengedni a szabadba, és engedni, hogy összekoszolják magukat, sőt az sem feltétlenül gond, ha megkóstolják a földet. Felnőttkorban már keveset tehetünk az allergia leküzdésére. Érdemes otthonunkat tisztán tartani és kerülni az allergének bejutását otthonunkba. Ha férjük virágrendeléssel kedveskedik nekünk , legyen arra is figyelmes, hogy olyan legyen a csokor, ami nem tartalmaz allergén növényt(pl:rózsa).
Érdemes hetente porszívózni, egyes speciális porszívók a polleneket is képesek porzsákjukban tartani. Törölgessük le a bútorokat, üllőgarnitúrát egy enyhén nedves ronggyal. És lehetőleg a hajnali órákban szellőztessünk, amikor a legalacsonyabb a pollenkoncentráció.
Érdemes arra is figyelni, hogy nyári zivatarok érkezése előtt, sokszor ugrásszerűen megnő a pollenkoncentráció, a megerősödő szél miatt. Ez az érzékenyeknél még asztmarohamot is okozhat, ilyenkor zárjuk be az ajtókat, ablakokat, hogy minél kevesebb pollen jusson otthonunkba.
Cimkék: allergia pollen virág



URL: http://esotanc.hu/mai-idojaras


A mai napon várható időjárás. Vigye az egeret az ikonok fölé a bővebb információért!"
Ezen az oldalunkon a mai nap időjárásáról tájékozódhatnak térképes formában. A térképen az összes megyére vonatkozóan közöljük  mai napon várható időjárást kis időkép ikonokkal. E mellett a várható maximum és minimumhőmérsékletek is jelezzük, ami a ma hajnali és kora délutáni csúcshőmérsékleteket mutatja be. A mai időjárás előrejelzés mintegy 90%-os megbízhatósággal jelzi előre a várható időjárást, de naponta többször is frissül, így például a délutáni órákban már csak a hátralévő napszakasz időjárását mutatja. Példaként ha délelőtt eső volt, de délutánra kisüt a nap, akkor ezt a váltást az előrejelzés érzékeli és déluán már napos időjárást jelzi előre.
Az időjárás előrejelzés automatikusan készül a GFS – Globális Előrejelző Modell előrejelzései alapján. A szakember által készített, nem automatikus előrejelzést a főoldalunkon talál. Időkép térképünkön a pillanatnyi időjárást követheti.



URL: http://esotanc.hu/orvosmeteorologiai


Orvosmeteorológiai előrejelzés
Melegfronti hatással kell számolnunk, fejfájás, migrén, levertség jelentkezhet.
Mi az az orvosmeteorológia?
Az orvosmeteorológia az időjárás és az éghajlat egészséget megterhelő negatív hatásait kutató tudományág. Fontos látni, hogy az orvosmeteorológia elsősorban a káros hatásokra koncentrál. Az orvosmeteorológia ugyanakkor része egy nagyobb tudományágnak az orvosi klimatológiának, amely az éghajlat, valamint az időjárás emberekre gyakorolt hatását vizsgálja.
Az orvosmeteorológia alapjai
Mielőtt részletesen belemennénk az orvosmeteorológiába, érdemes néhány alapinformációval tisztában lennünk. Először is az időjárás mindenütt jelen van és minden élőlényre hat. Ez független attól, hogy az adott élőlény a szabadban tartózkodik-e vagy éppen zárt térben. Az időjárás tehát mindenkire hat, de a lakosságnak csak mintegy fele tekinthető időjárás-érzékenynek . Így nevezi az orvosmeteorológia azokat az embereket, akiknél szubjektív panaszokat okoz az időjárás. Ezen csoport fele, tehát a lakosság mintegy negyede megérzi az időjárás változását is előre.
A másik nagy csoport azon emberek, akik az időjárásra valamilyen tünettel reagálnak ,e z lehet fejfájás, légzőszervi panasz, de akár egy szívinfarktus is. A teljes lakosság mintegy 10%-a sorolható ebbe a csoportba. Ők kifejezetten érzékenyek az időjárásra.
Az orvosmeteorológia nem csupán az egészségtudományok szempontjából fontos tudomány, az időjárás-érzékenység csökkenti a munkaképességet, növeli az egészségügyi ellátás költségeit is,így komoly társadalmi-gazdasági hatásokkal is bír.
Érdemes azt is látnunk, hogy az időjárás nemcsak negatív hatásokkal bír, hanem kedvezően is hathat az emberek egészségére, közérzetére. Ez azonban már nem annyira az orvosmeteorológia, hanem inkább az orvosi klimatológia területe.
Az orvosmeteorológia története
Már az időszámításunk előtti IV. évezredből ismerünk olyan feljegyzéseket, amelyek az emberi egészség és az időjárás összefüggéseit taglalta, de a taoizmus alapját képező írás szintén tartalmaz orvosmeteorológiai értékeléseket.
Az első európai orvosmeteorológus Hippokratész volt, aki először tárgyalta részletesen az időjárás és az emberi egészség összefüggéseit. A modern orvosmeteorológia megalapítója azonban egy neves geográfus Alexander von Humboldt volt (1769-1859), aki leríja, hogy az időjárás elemei miként hatnak az emberi érzékszervekre. A 20.század elején aztán megindultak a részletes tudományos vizsgálatok, majd a 20. század közepére az orvosmeteorológia elismert tudománnyá vált. Napjainkra pedig az orvosmeteorológia és ennek előrejelzései az időjárás előrejelzés szerves részévé vált.
Az orvosmeteorológia és az időjárás
Az időjárás érzékenység és a tüneti reagálások hátterében mai ismereteink szerint az időjárás egyes elemeinek állapota, azok megváltozása, vagy az összetett időjárási események állnak. Mely időjárás történések a legfontosabbak az orvosmeteorológia szemszögéből? Nos, az alábbi listán szereplő időjárási jelenségek vagy szituációk tehetők felelőssé az időjárás tünetek meghatározó részéért:
- – alacsony légnyomású területek
- – időjárási frontok, az időjárás megváltozása
- – hideg és hidegfrontok
- – magas hőmérséklet, hőség
- – fülledt időjárás (magas páratartalom és meleg)
- – viharok, zivatarok
- – főnszél
- – köd
- – hirtelen időjárás változás
- – légszennyezés, szmog
Az időjárás érzékenyek
Az orvosmeteorológia, ahogy korábban is írtuk három csoportot különböztet meg, vannak akik egyszerűen csak reagálnak az időjárásra, vannak akik érzékenyen reagálnak, ők az időjárás érzékenyekés vannak akik tüneteik rosszabbra fordulásával reagálnak az időjárásra.
A légkörből érkező ingerekre a szervezet válaszokat ad. Ezek az ingerek általában nem terhelik meg jelentősebben a szervezetet, de közérzet és hangulatingadozás gyakran észlelhető. Akik érzékenyebbek az időjárásra, és ez a lakosság mintegy felére igaz, azokat ezek az ingerek jobban megterhelik, és ez állandóan befolyásolja közérzetüket. Az időjárás érzékenyek csoportjába sorolja az orvosmeteorológia azokat is, akik előre megérzik az időjárás változását. Ők különösen érzékenyek, hiszen a valódi változások előtt megérzik akár napokkal előre az időjárás megváltozását.
Az időjárás érzékenyek alakosság mintegy felét teszik ki, de jellemző, hogy a fiatalok körében kevesebb a időjárás érzékeny, míg az aránya kor előrehaladtával folyamatosan emelkedik. A nemek között is van különbség. A nők jellemzően érzékenyebbek az időjárásra, mint a férfiak.
Mivel jár az időjárás érzékenység az orvosmeteorológia szerint?
Jellemző, hogy az időjárás érzékenyek nem jellemezhetően egy-egy konkrét tünettel, vagy panasszal. Inkább a közérzet romlásáról számolnak be. Ez lehet kedvtelenség, alvászavar, vagy éppen aluszékonyság, rossz hangulat, levertség, vagy éppen feszültség, szédülés, de akár depresszív hajlamok is. Általában csökken a fizikai állóképesség és a koncentrálóképesség, és olykor tünetek is jelentkezhetnek, mint például a fejfájás.
Az időjárás érzékenyek jellemzően a hirtelen időjárás változásra, a hidegbetörésre és a meleg szárító szelekre, valamint a légnyomás ingadozásra érzékenyek az orvosmeteorológia megfigyelések szerint.
Az időjárás érzékenység számos tényezőtől függ, de három tényezőnek kulcsszerep van. ezek a genetikai adottságok, a rossz fizikai erőnlét és az érzelmi beállítottság, túlérzékenység. Mindez azt is jelenti, hogy például erőnlétünk javításával időjárás érzékenységünk csökkenthető is.
Az időjárás és a betegségek
Az orvosmeteorológiában különös figyelem összpontosul azokra az emberekre, akik az időjárásra nem csupán szubjektív panaszokkal, hanem tüneteik rosszabbodásával reagálnak. Az időjárás egyes elemei egyes csoportok halálozásának kockázatát is jelentősen növelheti, így igen lényeges kérdésről van szó. Ezen csoportok közül külön figyelem jut néhány betegségre, amelyek kiemelten érzékenyek az időjárásra. ezek:
- – reuma és mozgásszervi megbetegedések
- – fejfájás, migrén
- – szív- és érrendszeri megbetegedések: szívinfarktus, szívkoszorúér-betegség, agyvérzés, trombózis és embólia
- – légúti megbetegedések
- – lelki megbetegedések, depresszió
Reuma és mozgásszervi megbetegedések
Az orvosmeteorológia álláspontja szerint az időjárás ez esetben nem a betegségre hat közvetlenül, hanem elsősorban a tüneteket erősíti fel, a fájdalomküszöb csökkentése révén. A Reumában vagy mozgásszervi megbetegedésben szenvedők 60-90%-a reagál érzékenyen az időjárásra. Az időjárási elemek közül meghatározó a hőmérséklet meredek csökkenése, és a magas páratartalom. Ez általában hidegfront érkezésével van összefüggésben.
Az orvosmeteorológiai kutatások szerint a migrénbetegek 50-60%-a érzékeny az időjárásra, a nőknél ez az arány még magasabb is. A tünetek elsősorban az időjárás megváltozásával vannak összefüggésben, de ez a változás szinte bármilyen irányú lehet. Érdekes, hogy a migrénesek negatívan reagálnak akkor is, ha az időjárás megnyugszik. A legújabb orvosmeteorológiai kutatások szerint a meleg, szárító szél is fokozhatja a migrénes tüneteket.
Szív- és érrendszeri megbetegedések
A szív- és érrendszeri betegségben szenvedők magas arányban érzékenyek az időjárásra, és ez esetükben számottevő kockázattal is jár. Különösen a tartós hideg időjárás, a hőség és a gyors időjárás változás azok a tényezők, amelyek kihatnak egészségügyi állapotukra. Az orvosmeteorológiai kutatások szerint ezen időjárási szituációkban jelentősen nő például az infarktus valószínűsége. A téli időszakban lényegesen magasabb a szív és érrendszeri halálozások aránya, mint a nyári időszakban. ez alól csak a hőségnapok kivételek, ami szintén növeli a halálozási rátát (lásd hőségtérképünket ). A fentieken túl a legfrissebb orvosmeteorológiai álláspont szerint a légnyomás is lehet rizikótényező. Az átlagos 1016 HPa nyomástól jelentősen eltérő légnyomás, szintén kockázati tényezőnek tekinthető.
Légzőszervi megbetegedések (asztma, hörghurut)
Egyes időjárási szituációk nagyban növelik az asztmaroham kockázatát, de növelik a légzőszervi megbetegedések számát is. Az egyik legproblémásabb időjárási szituáció a tartós hideg idő a tél folyamán, amely asztmarohamot idézhet elő és általában rontja a légzési funkciókat.. Hasonló hatással jár egy erős hidegbetörés is. Az orvosmeteorológia felhívta már a heves zivatarokban rejlő kockázatokra is a figyelmet. Nyári időszakban az érkező zivatarok, és heves szél nagy mennyiségű pollent juttat a levegőbe asztmarohamot és az allergiás tünetek erősödést eredményezve. A légzőszervi megbetegedésben szenvedők életminőségét nagyban rontja a szmog, szennyezet levegő, amely tüneteik erősödését is magával hozhatja (lásd szmogtérképünket ).
Lelki betegségek és az orvosmeteorológia
Az időjárás kedvezőtlen alakulása az arra érzékenyek körében lehangoltságot, kedvetlenséget eredményezhet. Súlyos esetben tartós, un. szezonális depresszió is kialakulhat. Ennek kiváltó oka egyértelműen a fény hiánya. Ellenmondás ugyan , de a szép időjárás még ennél is veszélyesebb lehet, jellemzően az öngyilkosságok szám a kora tavaszi időszakban a legmagasabb, ennek azonban inkább lelki okai vannak. A depressziós ember nehezen birkózik meg a világ boldogságával és ekkor még értéktelenebbnek tűnik saját élete.
Az orvosmeteorológia néhány különös fejezete
A fenti betegségeken túl az időjárás még néhány érdekes eseményben is szerepet játszik. Egyik ilyen a tavaszi fáradtság, amely február és április között a leggyakoribb. Nincs itt másról szó, minthogy az szervezetünk ekkor ébred mini téli álmából és a szervezet átállása erőforrás igényes, amely rövid ideig tartó (néhány hetes) fáradságot idéz elő.
Közismert, hogy az időjárás a szülések számát is befolyásolja. Egy erős frontbetörés, jelentős hőmérséklet és nyomásváltozás mellett sok szülést is beindít, így ilyenkor lényegesen megugrik a szülések száma.
A közlekedésre és a közúti balesetekre is kihat az időjárás. Itt most nem arról van szó, hogy a csúszós út balesetveszélyesebb, hanem arról, hogy hőségidején tompulnak a vezetők reflexei, ami baleseteket idézhet elő. De kockázatos a szép időjárás i, mivel növeli a kockázatvállalási kedvet.
Hogyan védekezzünk az időjárás hatása ellen az orvosmeteorológia szerint?
Van néhány tanács és javaslat, amellyel az időjárásra való érzékenységünk jelentősen csökkenthető. A reumásoknál egyértelműen hideg időjárás esetén célszerű a meleg és száraz lakásban tartózkodni. Szív- és érrendszeri megbetegedésben szenvedők a hőháztartásuk és fizikai erőnlétük erősítésével csökkenthetik a kedvezőtlen hatásokat. A hideg hatásainak kivédésére mindig takarjuk kezeinket, nyakunkat és arcunkat, mert ezek a legérzékenyebbek a hidegre! A zivatar hatás kikerülés érdekében célszerű a házban tartózkodni, és a zivatarok elmúltával is csak néhány órás késéssel szellőztetni a lakást, amikorra már csökkent a pollenkoncentráció. A lelki betegségek esetén segíthet a fényterápia és a fizikai mozgás.
Az orvos meteorológia és az orvosi klimatológia, azaz minden, ami pozitív
Természetesen az időjárás nem csak negatív hatásokkal járhat. Vannak az időjárásnak olyan elemei és szituációi, amelyek kifejezetten kedvezőek az emberi egészségre nézve, ám ez már nem annyira az orvosmeteorológia területe, inkább az orvosi klimatológiáé. Az időjárás pozitívumai közé tartozik a napsugárzás és a napfény. Az egyik a szervezet D-vitamin termelését mozdítja elő, míg a másik a szervezet biológiai ciklusát irányítja és segít a depresszió leküzdésében. De pozitív időjárási elemnek tekinthető a hűvös, élénk széllel kísért időjárás, amely a szervezet edzettségét erősítik, és ide tartozik a tiszta, szennyezés mentes levegő is, ami a légúti megbetegedésben szenvedők számára áldás.
Szerző: Attila Szuhi



URL: http://esotanc.hu/radarkepek


Mi a radarkép?
A csapadék radar nem más mint egy távérzékelő műszer , amelyet a meteorológiában arra használnak, hogy meghatározzák a csapadék helyét.
A radar kibocsát egy impulzust, majd méri a visszavert jel intenzitását. Az impulzusok kisugárzása és visszaverődése között eltelt időből határozható meg a megfigyelt objektum távolsága. Ha ismerjük a radarantenna pozícióját, akkor a felhő, csapadék pontos koordinátái is kiszámíthatók .
Mivel a különböző méretű és halmazállapotú vízrészecskék a rájuk eső hullámokat különböző mértékben verik vissza ezért nem csak a csapadék helye, de annak intenzitása is kiszámolható . A radarokat elsőként a második világháború során kezdték el alkalmazni, de ezzel szinte egy időben a meteorológiai felhasználás is megkezdődött.
Magyarországon három helyen működtet az Országos Meteorológiai Szolgálat radarállomást:
–  Pogányvár (Sármellék közelében)
-  Budapest – Pestszentlőrinc
-  Nyíregyháza – Napkor
A radarállomásokat először 1967-ben helyezték üzembe. A méréseket 15 perces időközökkel végzik és egy –egy radar 240 km-re lát el. A radaroknak különösen a zivatarok jelzésében óriási a szerepük, hiszen jól követhető azok mozgása, a csapadékintenzitás és egyéb jellemzők. A radarok segítségével a felhőrendszer időbeli és térbeli mozgása, a belőle hulló csapadék minősége és mennyisége és a zivatarzóna cellás szerkezete is leolvasható.
Európai radarképek
Olaszország (észak)
Romána



URL: http://esotanc.hu/rss-idojaras


Válasszon időjárási RSS-eink közül!
Időjárás előrejelzés RSS
Időjárási hírek RSS
Honlapunk új szolgáltatása a időjárás RSS. Kétféle RSS szolgáltatást nyújtunk . Az egyik időjárási hírek et ad át RSS formátumban, míg a másik szöveges időjárás előrejelzés t nyújt szintén RSS formátumban.
Ez az RSS a honlapunkon publikált időjárással kapcsolatos híreket osztja meg a felhasználóval RSS formátumban (hosszútávú előretekintések, aktualitások, időjárási események, stb.). Ez az RSS a fenti jobb oldali képre kattintva érhető el.
Ez az RSS szöveges időjárás előrejelzést nyújt, amely honlapunkon is olvasható. Az előrejelzés a várható országos időjárást mutatja be.
Az Esőtánc.hu RSS-ének felhasználása
Az RSS beillesztése saját weboldalra az Esőtánc.hu mint forrás megjelölése és linkelése mellett ingyenes. A forrás megjelölésének elmulasztása szerzői jog megsértésének minősül! Ha RSS-ünket honlapodba illeszted, megköszönjük, ha jelzed nekünk.
Mi is az az RSS?
Az RSS, angol betűsző, jelentése Igazán Egyszerű Hírszolgáltatás. Feladata, hogy a gyakran frissülő oldalak új tartalmáról a hírszolgáltatásra (RSS-re) feliratkozó azonnal értesülhessen. A honlapok új tartalmuk rövidített verzióját osztják meg a hírszolgáltatással, így akit az adott írás érdekel, az a teljes verziót a honlapon megtekintheti. Az RSS-t hírgyűjtő oldalak is előszeretettel használják.
Ha további információra van segítségre van szüksége keressen minket a kapcsolat@esotanc.hu oldalon.



URL: http://esotanc.hu/torokoszag-idojaras


Törökoszág időjárása
Törökország  időjárása az elkövetkező 15 napban
Törökország éghajlati sajátosságai
Törökország éghajlata rendkívül sokszínű, amelyet igen tagolt domborzatának köszönhet. Erősen különbözik ugyanis a tengerpartok időjárása a magasföldek és a fennsíkok éghajlatától.
A mediterrán éghajlatú Törökország
Az ország nyugati, keskeny tengerparti sávja, amely az Égei-tengerre tekint, tipikus mediterrán éghajlatot élvez, annak minden adottságával. A mediterrán éghajlatra a viszonylag enyhe, de csapadékos tél, míg igen forró, és száraz nyár jellemző. Ennek oka, hogy ez a terület is döntően a nyugati szelek és a mérsékeltövi ciklonok uralma alatt áll – ez biztosítja a téli csapadékot. A nyári időszakban azonban a passzátszelek leszálló ága eléri a térséget és száraz, napos időjárást biztosít, csapadék nélkül. Ennek megfelelően Törökországban is a leghűvösebb hónap a január, ám a középhőmérséklet ekor sem süllyed 8-10 C fok alá a tengerparti területeken. A legmelegebb hónap a július, melynek középhőmérséklete 27-28 C fok körül mozog. (Összehasonlításképpen Magyarországon a januári középhőmérséklet 0 C fok körül alakul, míg a júliusi 20-22 C fok között mozog.). ezek tehát az átlagértékek, de az átlagos maximumhőmérsékletek 33-34 C fok körül alakulnak és az abszolút csúcsérték több fokkal megy 40 C fok fölé. Jellemzőek a meleg éjszakák is. A csapadék döntő része az téli félévben hull le, a nyári félévben igen ritka a csapadék. Az évi csapadékösszeg a nyugati tengerparti területeken 600-1000 mm között alakul.
A szubtrópusi Törökország
Törökország Fekete-tengeri részének éghajlat nedves szubtrópusi. Különbség van a keleti és nyugati területek között. Míg a nyugati részén gyakori a téli hidegbetörés, addig a keleti éghajlat kiegyensúlyozottabb és több csapadékot is kap. A telek, de a nyarak is hűvösebbek és ezért elviselhetőbbek, mint a mediterrán területeken. A nyaralók számára azonban kedvezőtlenebb, hogy itt már kevéssé meghatározó a téli félév csapadéka, és csapadékra a nyári hónapokban is lehet számítani.
A törökországi száraz sztyeppe
Az ország középső területei, az Anatóliai-fennsíkot száraz sztyeppe éghajlat uralja. Időjárására a szélsőségek jellemzőek. A január átlaghőmérséklete fagypont körül alakul, míg a július 21-23 C fokos átlaghőmérséklettel bír. De télen nem ritkák a -20 C fokos hidegek, míg nyáron a 40 C fokok sem. A csapadék igen kevés, alig éri el a 400 mm-ert. A rövid tavaszt hamar felváltja a száraz és forró nyár.
Magashegységi éghajlat
Törökország kelet része, az Örmény magasföld, igen hideg éghajlattal rendelkezik. A tél igen kemény, az átlaghőmérséklet -9 C fok körül van, de mértek már -30 C fokot is. A nyár ellenben rövid és hűvös. A csapadék jelentős része is hó formájában hullik le.



URL: http://esotanc.hu/vihar


Viharciklon: 350 milliárdos kár, pedig még csak most kezdődik a szezon
Szerző: admin | 2013-11-04 | Kategória: Vihar
Biztosítótársaságok szerint mintegy 350 milliárdos kárt okozott az Európában a múlt héten átsöpört St. Jude viharciklon, pedig a szezon még csak most kezdődik.
350 milliárdos kár
A Re Willis biztosítótársaság szerint a napokban átvonult St. Jude viharciklon csak az Egyesült Királyságban 150 milliárd forintos kárt okozott a biztosított javakban. Hollandiában az első kárfelmérések közel 30 milliárd forintos kárral számolnak, míg szakértői becslések szerint a kontinens egészén a viharciklon által okozott teljes anyagi költség 350 milliárd forintra becsülhető – összegzi a proviti.hu.
Viharciklon: új kihívások a biztosítóknak
A biztosítótársaságok máris új kihívásokról beszélnek, hiszen az elmúlt években rohamosan nőttek a viharciklonok által okozott anyagi károk. Ma már a hurrikánok után az európai viharciklonok járnak a legnagyobb gazdasági károkkal. Északnyugat-Európában az összes biztosítási kifizetés 80 százaléka ezekhez az időjárási képződményekhez kötődik. Ráadásul az elmúlt évtizedekben egyre gyakrabban fordulnak elő olyan viharciklonok, amelyek szokatlan útvonalon mozognak, és súlyosabb anyagi károkat okoznak. Míg a viharciklonok korábban jellemzően Európa északi, ritkán lakott részeit érintették, addig az elmúlt évtizedekben egyre több viharciklon jut el a kontinens középső, vagy keleti felére és ezek okozzák a legnagyobb anyagi károkat is.
A Lothar és Martin viharciklonok 1999-ben Franciaország, Németország, Svájcot és Ausztriát érintve okoztak egészen elképesztő anyagi károkat. A Lothar 1600 milliárd forintos biztosítási kárösszegével a mai napig dobogós a viharciklonok sorában. De az elmúlt évek, kontinentális Európáját érintő viharciklonjai is mind-mind több százmilliárd forintos károkat okoztak. A Klaus 2009-ben egészen szokatlan útvonalon vonulva Dél-Olaszországi eljutott, a Xynthia viharciklon pedig olyan déli államokat is érintett, mint Portugália és Spanyolország.
Még csak most kezdődik a szezon
A St. Jude által okozott kár nagysága azért is aggasztó, mert a viharciklonok főként a téli időszakhoz kötődnek. A viharciklonok mintegy negyed keletkezik ősszel, háromnegyedük azonban a télen, így a viharciklonok szezonja még csak éppen most kezdődik. A viharciklonok, vagy másik nevükön ciklonbombák előrejelzése igen nehéz feladat, mert rendkívül gyorsan keletkeznek és mozgásuk is nagyon intenzív. Hosszú távú előrejelzésük pedig még nagyobb kihívás. A kutatók körében egyelőre vita folyik arról, hogy az ember okozta éghajlatváltozás hogyan módosítja a viharciklonok természetét. Bár a viharciklonok, még szokatlan pályáikkal együtt is az európai időjárás természetes velejárói, az tény, hogy az éghajlatváltozás befolyásolhatja a ciklonok pályáját, erejét és gyakoriságát. Egyes kutatások szerint a jövőben arra kell felkészülni, hogy gyakoribbá válhatnak az Európa közepét is elérő viharciklonok.
Magyarországot is érintik a viharciklonok
Évente mintegy 45 viharciklon éri el Európát, de ezek jelentős része az Északi tengeren halad át, és csak kevés éri el a lakott területeket. Ott is elsősorban Nagy-Britanniát és Norvégiát. Egyes viharciklonok azonban behatolnak a kontinens közepébe, és Magyarországot is elérhetik. Hazánkban a 2008-as télvégi, Emma névre keresztelt viharciklon okozott jelentős károkat. A legerősebb széllökések sebessége elérte a 140 km/órát. A 2010-es évben pedig három viharciklon is eljutott Magyarországra, december 9-én új szélsebesség rekordot hozva: a Kab-hegyen 172 km/órás széllökést regisztráltak.
Mi is az a viharciklon?
Viharciklonnak, vagy ciklonbombának nevezzük azon ciklonokat, amelyek középpontjában a legnagyobb nyomássüllyedés 24 óra leforgása eléri a 24 hPa-t. Jellemzője a hirtelen kialakulás, a gyors mozgás, és az orkánerejű szél. Évente közel 50 viharciklon éri el Európát, de ezek jelentős része nem érint a szárazföldi területeket. [google336]
Szupervihar éri el ma Angliát
Szerző: admin | 2013-10-27 | Kategória: Vihar
Ma reggel egy igen komoly vihar éri el Angliát, amelyre napok óta figyelmeztetett a Brit Meteorológiai Hivatal, a várható széllökések elérhetik a 110-150 km/órát.
A vihar az amerikai kontinens keleti felén jött létre, és az Atlanti óceánt átszelve ma éri el Angliát. A Brit Meteorológiai Hivatal szerint a vihar elsősorban Dél-Angliát és Walest sújtja majd. A fő károkozást a szél okozhatja, de 6-9 óra alatt helyenként 20-40 mm csapadék is lehullhat. A hivatalos szervek citrom illetve narancssárga figyelmeztető előrejelzést adtak ki, és felkérték a lakosságot,hogy készüljön fel a nagy viharra. A riasztásokat a várható szél miat adták ki, de 144 körzetben árvízre is figyelmeztetnek.
A hivatalos szervek számos figyelmeztetést adtak ki, így felhívták a figyelmét az utazóknak és ingázóknak, hogy a hétfő reggel érkező vihar a közlekedésben is komoly fennakadásokat is okozhatnak. Az ügyben David Cameron is felszólalt.
Bár a széllökések ereje elérheti egy hurrikánban észlelhető szél erejét, ez a ciklon nincs rokonságban a hurrikánokkal, mert azok meleg vízek felett jönnek létre. Noha extrém esetben ezek is elérhetik Anglia partjait, akkor sem hurrikánról, hanem trópusi ciklonról beszélünk.
A vihar ereje várhatóan megközelíti, de nem éri el az 1987-es “Nagy Vihar” erejét, amikor 180-200 km/órás szél csapott le a szigetországra.  Az akkori vihar nyomán 15 millió fa dőlt k i, és több száz milliárd forintos kár keletkezett.
A valaha volt legnagyobb vihar a visszaemlékezések szerint 1703-ban sújtott le Angliában , akkor a becslések szerint 8-15.000 ember halt meg a vihar és az azt követő áradások során. [google336]
Így néznek ki a viharok a világűrből
Szerző: admin | 2013-07-30 | Kategória: Vihar
A villámlás alighanem az egyik legmegragadóbb időjárási jelenség. Most a Nemzetközi Űrállomásról fotózták le a földi viharokat.
Háromszáz kilométerrel a fejünk felett kering a Nemzetközi Űrállomás, ahonnan az űrhajósok már eddig is gyönyörű képeket készítettek bolygónkról. A Nemzetközi Űrállomás korább parancsnoka Chris Hadfield csodálatos képeket készített Földünkről, amelyek bejárták a világsajtót, és óriási népszerűséget szereztek az űrállomásnak. Hadfield szolgálata lejárt, de mielőtt elhagyta volna az űrállomást átadta ezt a szép feladatot Karen Nybergnek , aki nemrégiben elkezdte ismét fotózni Földünket.
Az elmúlt napokban számos látványos felvételt közölt a bolygónkon végigsöprő viharokról és villámlásokról. Íme, így néznek ki a zivatarok a világűrből. A villámlás nem más, mint nagy energiájú elektromos kisülés. Létrejöhet felhő-felhő villám és felhő-talaj villám is, ezeket nevezzük lecsapó villámoknak. Igen ritka jelenség a gömbvillám. A villámok hőmérséklete mintegy 30.000 C fok. Korábban a NASA egy videófelvételt is publikált, amelyen a kivilágított városok mellett a villámlások is jól láthatóak az űrből. Egy-egy villámlás fénye soszor a nagyvárosok fényességét is meghaladja.
Cimkék: űrállomás villámlás zivatar
Fantasztikus videófelvétel egy szupercelláról
Szerző: admin | 2013-06-14 | Kategória: Vihar
Egy arizonai fotós fantasztikus videót készített egy szupercella kialakulásáról.
A fényképész elmondása szerint már négy esztendejő próbálta videóra venni egy szupercella létrejöttét. Íme a videó:
Az éghajlatváltozás okozta a Duna áradását?
Szerző: admin | 2013-06-13 | Kategória: Vihar
Az elmúlt hetek viharai és a Duna áradását okozó felhőszakadások után sokan felteszik a kérdést, hogy vajon nem-e az éghajlatváltozás áll az események hátterében.
A kérdés másutt is megfogalmazódott. Míg Európa déli fele a hidegben és esőben didergett, ugyanebben az időszakban Finnország Európa legmelegebb pontja volt. Az éghajlatváltozás lehetséges hatásait vizsgálták finn kutatók, arra keresve a választ hogyan módosíthatja az időjárást az éghajlatváltozás, különös tekintettel a zivatarokra.
Finnországban évente 14 tornádó
Talán meglepő, de még a hideg északi országban is jelen vannak a heves zivatarok, jégesők, szélviharok. Sőt, ami ennél is meglepőbb évente átlagosan 14 tornádót is jelentenek Finnországból, a Finn Meteorológiai Intézet munkatársa Pauli Jokinen szerint. Az 1796 és 2007 között újsághírekből és szemtanuk jelentéseiből gyűjtött adatbázis szerint ebben az időszakban összesen 296 tornádót jegeyzetek fel északi rokonaiknál. 1997 és 2007 között 169 tornádót, míg 1796-1996 között 129 örökítetek meg. ez azonban nem a tornádók gyakoriságának növekedését jelenti, csupán az adatgyűjtés volt lényegesen könnyebb az elmúlt években. A feljegyzett legerősebb tornádó az F2-es kategóriába tartozott.
Az emlékezet szerint a legpusztítóbb tornádó 1932 augusztus 4. -én csapott le az országban. Alig három óra alatt 20 tornádó figyeltek meg az ország több pontján, és Helsinkitől északra 500 méter széles sávban tarolt le mindent a szélroham. A pusztításank halálos áldozata is volt. Legutóbb 2001-ben okozott jelentős pusztítást egy tornádó az országban, de 1998-ban is feljegyeztek jelentős károkat. A kutatók klímamodellek futtatásával próbálják meg előrejelezni az éghajlatváltozás okozta hatásokat. Mivel a hőmérséklet és a páratartalom is emelkedik, ezért vélhetően a jövőben a zivatarok gyakorisága növekedni fog. Ugyanakkor a modellszámítások szerint a sarkkör közelében a hőmérséklet lényegesen magasabb lesz, mint ma, míg az egyenlítő környékén a hőmérsékletnövekedés lassabb lesz. Ez az un. vertikális szélnyírást csökkenti, ami befolyásolja, hogy a heves zivatarokat milyen veszélyes időjárási események kísérik.
Több zivatar, de nem lesz több tornádó
A legfrissebb eredmények szerint a tornádók, és jégesők gyakorisága nem fog növekedni, ugyanakkor a zivatarokat kísérő szél sebessége növekedni fog – állítja a Harold Brooks az amerikai National Severe Storms Laboratory munkatársa.
Ugyanakkor a heves zivatarokat és tornádókat vizsgáló kutatások meghatározó része Amerikára koncentrál, így a világ többi részére vonatkozóan még nincs elegendő adat, hogy általános következtetéseket lehessen levonni. A kérdés tehát megválaszolatlan maradt, az tény, hogy az éghajlatváltozás növeli a hőmérsékletet és a páratartalmat, de módosítja az időjárás mintázatát is, így általános tanulságok levonására még aligha van lehetőség, különösen nem olyan egyedi események esetében, mint a dunai áradás. [google336]
Tornádó a Nyírségi Őrben
Szerző: admin | 2013-05-13 | Kategória: Vihar
Kozma István a tegnapi napon tornádót filmezet le a nyírségi Őr településen. A forgószelet a közel Nyírmadáról is lefilmezte Leskó Péter. Idén ez már a harmadik tornádó, korábban Etyeken és a határon túli Torontáltordán kaptak lencsevégre tornádót
A tegnapi napon az ÉK-i országrészben többfelé voltak heves zivatarok, és jégesők. A borsod megyei Borsodszirákon a felhőszakadás elöntötte a vasúti síneket. Az erős szél pedig több településen háztetőket rongált meg.
Bár egyelőre vita van arról, hogy valóban gyakoribbá váltak-e a tornádók Magyarországon, vagy csak a technikai eszközök fejlődésével kerül egyre több ilyen eset nyilvánosságra, az tény, hogy az éghajlatváltozás fokozza a szélsőséges időjárási események gyakoriságát. A szombati vihar egyébként nem volt különösen erős, vagy heves.
Az elkövetkező napokban csökken a csapadékhajlam, és lassan emelkedik majd a hőmérséklet, de a hétvégén a jelenlegi modellszámítások szerint ismét nő majd a záporok, zivatarok esélyes, és sokfelé lehet majd újra viharokra számítani.
Cimkék: tornádó



URL: http://esotanc.hu/havazas/havazas/igy-keszitsd-fel-autodat-a-telies-utviszonyokra


Így készítsd fel autódat a télies útviszonyokra!
Szerző: admin | 2013-11-19 | Kategória: Havazás
Ahogy írtuk a jelenlegi előrejelzések szerint a jövő héten sarkvidéki légtömegek érhetik el a Kárpát-medencét. Az alábbiakban egy kis közlekedésmeteorológiai összefoglalóval készülünk a télre.
Azt már megszokhattuk, hogyha kis hazánkban lehull egy hópehely, abból közlekedési káosz keletkezik, különösen az első havazások alkalmával. Ha pedig valóban komoly hóhelyzet alakul ki, mint tavaly márciusban, ahol hófúvás is nehezíti a közlekedést, akkor csak a legfelkészültebb autósok birkóznak meg a télies útviszonyokkal.
Tehát nem érdemes megvárni az első hó lehulltát, hanem már ősszel készítsük fel autónkat a télre. Íme, néhány hasznos tipp, ami jól jöhet a felkészülés során.
Így téliesítsük autónkat
Az első és legfontosabb, hogy vigyük el a szervízbe az autónkat és ellenőriztessük a legfontosabbakat: akkumulátor állapota, hűtőfolyadék szintje, és hogy hány fokot bír a fagyálló folyadék, az ablakmosó folyadék, a fűtés a termosztát és a kerekek. Ha értünk hozzá mindezt mi magunk is megtehetjük, például a hűtőfolyadékot a benzinkutaknál is ellenőriztethetjük ingyenesen.
Cseréljük le a gumiabroncsokat téli gumira ! Kevesen tudják, hogy nem csak akkor van szükség téligumira, amikor havasak, jegesek az utak, hanem akkor is, amikor tartósan 7 C fok alá csökken a hőmérséklet. Ennek az oka, hogy a téli gumi lényegesen puhább, így jobban tapad az úttestre. A vizes, nyirkos és hideg úttesten a nyári gumi már rosszul tapad, ezért könnyebben megcsúszhat az autó. Nem véletlen, hogy télen megduplázódik a balesetek száma, annak ellenére, hogy kevesebb autó közlekedik az utakon.
Hazánkban nem kötelező a téli gumi használata, bár volt rá törekvés, azonban a hóláncot a hatóságok megkövetelhetik, ha az útviszonyok azt szükségessé teszik. A gumidirekt.hu oldalon további információkat olvashatunk a téli gumikról.
Ellenőrizzük a fényszórókat manuálisan , azaz indítsuk be az autót, szálljunk ki belőle, és ellenőrizzük, hogy minden lámpa megfelelően működik-e. Ellenőrizzük a tartalékizzókat és nézzük meg, hogy a vészvillogó megfelelően világít-e.
Az ablakmosó folyadékot is ellenőrizzük , és ha szükséges cseréljük le fagyálló ablakmosóval. A szélvédő a téli időszakban könnyen lefagy, ezért az ablakmosóra nagyobb szükség van, mint a nyári időszakban. Az is előfordulhat, hogy a spriccelő eltömítődik, erre is figyeljünk oda, és próbáljuk ki, hogy működik-e az ablakmosó.
Kevesen tudják, hogy ma már ablaktörlőből is van téliesített típus , amely könnyebben elboldogul a hóval és a jéggel. Érdemes ezt is kipróbálni a téli időszakban.
A téli sósszórás nem csak az autó gumiabroncsát károsíthatja, hanem az autó festését is, ezért az autót érdemes a téli időszakban is rendszeresen lemosni, hogy a korróziót megakadályozzuk és ne rozsdafoltokkal kezdjük a tavaszi időszakot.
Így készülj fel az utazásra, ha esik a hó
Bár Magyarország nem kifejezetten havas ország, az idei március megmutatta, hogy mit okozhat egy komoly hófúvás az országutakon. Érdemes felkészülni arra, hogy egy baleset miatt hosszú időre az úton ragadunk. Íme, néhány ötlet, hogyan készüljünk fel erre a helyzetre.
A téli időszakban lehetőleg mindig legyen minimum félig a tank , így az autó is könnyebben beindul, és nem fogyunk ki hamar az üzemanyagból. Ha hosszabb útra indulunk tankoljuk tele autónkat. [google336]
A mobiltelefont mindenképpen vigyük magunkkal , és töltsük fel. A hideg időben az akkumulátorok nagyon gyorsan lemerülnek, ezért vigyünk magunkkal olyan töltőt, amely az autó szivargyújtójával is tölti telefonunk akkumulátorát.
Hosszú útra vigyünk magunkkal jégkaparót, és egy kisebb hólapátot . Óriási segítséget jelenthet, ha elakadunk autónkkal. Ellenőrizzük az elsősegély dobozt, és a tartalékizzókat, de nem árt ha viszünk magunkkal elemet, takarót, gyufát, és meleg ruhákat. Talán túlzásnak tűnik, de márciusban több ezer ember rekedt, több mint egy napig a hó fogságába, tehát nem tréfa dolog.
Ha elsőkerék meghajtású az autónk, érdemes egy kis homokot is magunkkal vinni . Az autó eleje ugyanis nehéz, a hátulja könnyű, emiatt nehezen birkózik meg a télies útviszonyokkal. A homok segíthet az autó elindulásában, ha elakadtunk volna a hóban.
Takarítsuk meg autónkat az út előtt , hogy jól láthatóak legyünk. A havazásban nagyon rosszak a látási viszonyok, így minden apróság segíthet egy baleset elkerülésében, amitől autónk jobban láthatóvá válik.
Így vezess téli útviszonyok mellett
A téli időszakban az autós balesetek a vezető halálokok között szerepelnek. Érdemes tehát felkészülni a télies útviszonyok között vezetésre is. Mielőtt elindulnánk tájékozódjunk az útviszonyokról, és a várható időjárásról az interneten, de akár fel is hívhatjuk az Útinform ügyeletét. Ha rosszak a körülmények lehetőleg ni induljunk útnak.
Tervezd meg az utat és vigyél magaddal térképet is. A GPS nagy segítség lehet, de sok esetben a térkép jobban áttekinthető, ezért vidd azt is magaddal. Lehetőleg kerüld el a meredek, hegyi utakat.
Értesíts valakit az ismerőseid közül, hogy útnak indulsz , és mond el azt is merre mész és mikorra várható az érkezésed. Ha elakadnál, így könnyebben rádtalálnak a hatóságok.
A hidak és felüljárók fagynak le elsőként , ezért ezeket különösen óvatosan közelítsd meg, és kerüld a hirtelen irányváltásokat és sebességváltoztatást.
Lágy mozdulatokkal vezess . Lassan gyorsulj és fékezz, és a kanyarodásoknál se rántsd el hirtelen a kormányt, mert könnyebben megcsúszik az autó. Kerüld a váratlan mozdulatokat és tarts nagy követési távolságot. Próbáld meg előre látni a történéseket,így a szükséges sávváltást, vagy megállást.
Mindazonáltal ne menj túl lassan sem . A nagyobb hóakadályok leküzdéséhez kell, hogy lendülete legyen az autónak. Maradj távol a teherautóktól. Lényegesen nagyobb a féktávolságuk és könnyebben megcsúszhatnak, ráadásul havat és sarat fröcskölhetnek az autóra, ami akár az autóból való kilátást is akadályozhatja.
Ha négykerék meghajtású autód van ne légy elbizakodott . ezek a járművek általában nehezebbek, és így nehezebben is állnak meg. Légy látható és láss. Ha havazik, függetlenül a napszaktól, vagy a helytől legyen mindig bekapcsolva a fényszóród.
Így előzd meg a téli baleseteket
Téli útviszonyok között vezetni nem könnyű feladat. A friss hó, vagy a lefagyott úttest, vagy a napközben megolvadt, majd újrafagyott hó, a hófúvások még a gyakorlott vezetőt is próbára teszik. Mivel idehaza ritka a hó, még a sokat vezetőknek sincs kellő tapasztalatuk a télies útviszonyokra. Íme néhány tipp, ami segíthet a vezetésben, vagy a problémák megoldásában.
Ha az úttest állapota megengedi, lehetőleg ne menj közel a felezősávhoz , nehogy egy szembejövő autó megcsúszva beléd szaladjon.
Ha elakadsz a hóban rakd ki a vészvillogót. Ha az autóban maradsz, kösd be a biztonsági övet , hogyha valaki neked hajtana, az megvédjen az súlyosabb sérülésektől.
Érdemes egy fáklyát is magunkkal vinni , amit meggyújthatunk, hogy könnyebben észlelhető legyen az autónk.
Ha elakadsz a hóban, akkor lassú gázzal próbálj meg kijönni belőle. Ne rángasd a kormányt és ne gyorsíts hirtelen , mert ezzel, csak mélyebbre ásod magad a hóban. Hintáztasd az autót előle-hátra, hogy a lendülettel kiszabadítsd az autót a hóból.
Ha végleg beragadnál, csak annyi ideig járasd a motort, amíg az felfűti az autót . Spórolj az üzemanyaggal, de időnként engedj friss levegőt az autóba. Figyelj arra is, hogy a kipufogót, nehogy eltömítse a hó, és a szén-monoxid nehogy visszaáramoljon az autóba.
Mindazonáltal akkor jársz el a leghelyesebben, ha előzetesen tájékozódsz. Ma már az előrejelzések nagyon pontosan tudják jelezni a vrható kritikus útviszonyokat. Tájékozódjunk és csak akkor induljunk el, ha a feltételek megfelelőek. Semmi sem olyan fontos, mint az életünk.
További hasznos tippeket olvashatsz az utinform téli vezetési tanácsok oldalán.
Cimkék: havazás téli útviszonyok
Újabb jelentős eső!
Pénteken délnyugat felől újabb csapadéktömbök érkeznek, hétvégén más jobb idő lesz, jövő héten ízelítőt kapunk […]
TELJES CIKK | május 15.
Frontérzékenység? Így védd ki helyes táplálkozással
Felmérések szerint bár különböző mértékben, de a lakosság közel fele szenved az időjárás változékonyságától. Vannak, […]
TELJES CIKK | május 14.
Erős hidegfront heves zivatarokkal, jégesővel!
Ma délutántól drasztikusan átalakul időjárásunk. Este hidegfront érkezik akár heves zivatarokkal, jégesővel, felhőszakadással. Hétvégén sem […]
TELJES CIKK | május 13.



URL: http://esotanc.hu/havazas


Szerző: admin | 2015-03-12 | Kategória: Havazás
Az ország több pontján, a magasabban fekvő területeken intenzven esik a hó, havaseső. A hó bár olvad, a magasabban fekvő területeken meg is marad, így többfelé kifehérdetett a táj.
A havazás oka az a hidegfront, amely a most tapasztalható lehűlést okozta. A leghidegebb a nyugati országrészben van, itt az alacsonyabban fekvő tájakon sem emelkedik 5 C fok fölé a hőmérséklet, amit az erős szél miatt hidegebbnek érzünk majd.
Havazást jelentetek a Mártából és a Bakonyból is. Havazik Zircen, Nyíráson, Mátraszentistvánon, de még Zala megyéből is jelentettek havasesőt.
A havazás nem lesz tartós, és megmaradó hóra sem kell készülni, de az elkövetkező napokban, főleg a nyugati országrészben az átlagosnál hidegebb időjárásra készülhetünk.
A fotó a Mátraszentistváni Síparkban készült a délelőtt folyamán.
Cimkék: havazás
Újabb havazás: 5-10 cm hullhat, főként a Dunántúlon
Szerző: admin | 2015-02-09 | Kategória: Havazás
Egy melegfrontnak köszönhetően hétfőn újabb havazás vár ránk, az ország nyugati felén várható több csapadék .
Hétfőn a kora délutáni órákban északnyugat felől egyre több felhő érkezik, és egy melegfrontnak köszönhetően újabb havazás kezdődik. Az éjféli órákig nagyjából 5-10 cm friss hóréteg várható, de a Bakony térségében akár 10 cm meghaladó friss hóréteg is hullhat. A legtöbb hóra a Dunántúl nyugati és középső felében van esély, kelete felé egyre kevesebb hóra számíthatunk.
A Dunától keletre lepel-néhány centi hó várható legfeljebb , az éjszakai órákban, eleinte itt még több órás napsütés is várható.. A szél, főként az északnyugati országrészben továbbra is erős lesz, így a Dunántúlon továbbra is többfelé kell kisebb-nagyobb hófúvásra számítani.
A havazás a nyugati határszélen az esti órákban akár havasesőbe is válthat. Napközben -2 +3 C fok várható.
Kedden tovább folytatódik a borult időjárás, továbbra is előfordulhat kisebb havaseső, havazás, most már a Dunától keletre is. A melegfrontnak köszönhetően enyhülés kezdődik, és emiatt a hó is olvadni fog., napközben már +1 +6 C fokra készülhetünk.
Szerdától nyugodtabb időjárás várható
Szerdától már nem kell csapadékra számítani és a felhőzet is egyre kevesebb lesz felettünk. A hét második felében hajnalban -5 +1 C fok körüli hőmérsékletek várhatóak, nappal +1 +6 C fokig emelkedik majd a levegő hőmérséklete. Az égkép igen változatos lesz. Lehetnek tartósan párás, borult területek, de tartósan napos foltok és időszakok is. Ez a csendes, az átlagosnál némileg enyhébb időjárás a jelenlegi előrejelzések szerint egészen hétvégéig is kitarthat majd.
Cimkék: havazás melegfront
Mediterrán ciklon, délen havazással, ónosesővel
Szerző: admin | 2015-02-06 | Kategória: Havazás
Viharos szél, délen jelentős havazás, keleten ónoseső, ezt hozza a napok óta jelzett mediterrán ciklon.
20 cm közelében
Az észlelők alapján jelenleg Kaposváron esett a legtöbb hó, ott 17 cm mértek, a városban megbénult a közlekedés. A havazásnak van utánpótlása, így ott 20 cm bőven meghaladó friss hóréteg várható. A délnyugati országrészben nagyon intenzív a havazás, néhol a látótávolság 100 méter környékére csökken.
Délkeleten is havazás
Már a délkeleti országrészben is havazásba váltott a kezdeti ónoseső, havaseső. Már csak az országhatáron, Hódmezővásárhelyen van vegyes halmazállapotú csapadék. Rövidesen itt is szilárd halmazállapotba válthat a kezdeti eső.
60 km/órás széllökések
Jelenleg az Alföldön mérik a legerősebb széllökéseket, itt 60 km/óra felett van a szél sebessége. A havas területeken egyelőre kisebb a szélsebesség, így egyelőre jelentős hótorlaszok nem alakultak ki.
Közlekedési nehézségek
Baranya megyében kamionstoppot vezettek be. A Bama információi szerint több tömegközlekedési vonalat korlátoztak, és a 6-os főúton Pécsett áll a forgalom.
Több megyében is narancssárga figyelmeztető előrejelzés van érvényben havazás, hófúvás, vagy éppen ónos eső miatt. Elsősorban Baranya,Tolna, Zala, Vas, Somogy és Bács-Kiskun megyékben várható 5cm meghaladó friss hóréteg ma éjfélig, de a megyék déli területein akár 10-20 cm friss hó is hullhat. A délkeleti megyékben az ónoseső jelenthet gondot. több megyére is narancs illetve citromsárga figyelmeztetés van érvényben.
A csapadék délnyugaton szinte végig havazás lesz, de eleinte még többfelé várható eső, havaseső, ónos eső is, ami fokozatosan egyre inkább havazásba vált majd át.
Erős, néhol viharos erejű lesz az északi szél. Viharos széllökésekre kell számítani az északkeleti megyékben, míg a déli megyékben az erős szél miatt hófúvások alakulhatnak ki.
Jelenleg nagyjából a Lenti-Gyomaendrőd vonal mentén van csapadék, nyugaton havazás, keleten vegyes halmazállapotú csapadék. A délnyugati megyékben 2- cm friss hó hullott ezidáig. A számítások szerint a csapadék az északi megyéket nem éri el.
Havazás a Tolna megyei Zombán
Cimkék: havazás mediterrán ciklon ónos eső
Délnyugaton akár 15 cm hó is hullhat
Szerző: admin | 2015-02-01 | Kategória: Havazás
Újabb mediterrán ciklon érkezik, délnyugaton örülhetnek a hóimádok.
Az Országos Meteorológia Szolgálat citromsárga figyelmeztetést adott ki Somogy és Baranya megyékre. Hétfő reggelig ezekben a megyékben jellemzően 2-10 cm friss hóréteg alakulhat ki, de egyes területnek akár 10-15 cm friss hóréteg sem kizárható.
A mai nap dél felől egy újabb mediterrán ciklon éri el hazánkat. ÉK-en még előbukkanhat a nap, másutt már sok lesz a felhő. Délelőtt még csak elszórtan, majd délután a déli országrészben egyre többfelé várható csapadék, eleinte eső, majd estefelé egyre inkább havaseső, havazás.
A csapadékrendszer nagyjából az ország középső területéig ér majd fel, a déli megyékben tovább folytatódik a változó intenzitású csapadék. A délnyugati határvidéken intenzív havazásra is lehet számítani, itt akár 10-15 cm hó sem zárható ki, ám az előrejelzés bizonytalansága igen nagy, mert a csapadék halmazállapota fagypont körül lesz. A két említett megyén túl az Alföld délnyugati részén, valamint Tolna megyében lehet néhány centi friss hóra számítani, itt is sok bizonytalanság mellett.
Hétfő reggel már csak a keleti, délkeleti megyékben lehet gyenge havazásra, havasesőre számítani, Északnyugaton előbukkan majd a nap is. Napközben 0 +5 C fokra számíthatunk, hajnalban -5 -1 C fokig hűl a levegő.
Kedd, naposabb, száraz időjárás
A keddi nap száraznak ígérkezik, kemény hajnali fagyokkal -13 -5 C fokra készülhetünk. Napközben a nap is tartósan kisüthet és csapadékra sem kell számítani.
Szerdától péntekig csapadékos, egyre inkább hóval
Szerdán újabb mediterrán ciklon érkezik, több napig csapadékos időjárásra van kilátás. A csapadék halmazállapota még nagyon bizonytalan eleinte inkább eső, majd talán egyre inkább havazás várható az ország nagyobb részén
Havazás jön az eső helyett, ÉNy-on már ömlik a hó!
Szerző: admin | 2015-01-28 | Kategória: Havazás
Délután az esőt ismét havazás válthatja fel, elsősorban a nyugati megyékben, Keleten, főként délkeleten marad az eső.
Akár több centi friss hóréteg is várható holnap reggelig az ország jelentős részén. A délkeleti megyékben azonban továbra is csak eső várható. Szombaton egynapos csapadékszünet után vasárnapra virradóan újra mediterrán ciklon érkezik, északon havazással, havasesővel, délen és keleten inkább esővel.
Az ország északnyugati csücskében már az esőt felváltotta a havazás, Pozsonyban és Sopronban már intenzíven havazik.
Ismét kifejezetten mozgalmassá válik az időjárásunk. Rengeteg csapadékban lesz részünk, van ahol hó, és van ahol eső várható. A mai napos időjárás után csütörtökön lassan mindenütt beborul az ég és a délutáni órákban északnyugat felől havazás kezdődik, ami fokozatosan halad kelet, délkelet felé. Nagyjából a Zalaegereszeg-Sárospatak vonaltól északnyugatra várható 1-5 cm friss hóréteg . A nappali hőmérséklet 0 +6 C fok körül alakul majd.
Szombatig 20-30 mm csapadék jön, a hegyekben hó, az Alföldön eső
Pénteken országszerte borult idő lesz, sokfelé számíthatunk csapadékra. A csütörtöki havazást egyre inkább eső váltja majd fel, ám a délutáni óráktól kezdve a Dunántúlon ismét egyre inkább a havazás lesz a jellemző. A hó-eső határa térben és időben nagyon bizonytalan. A magasabb térszíneken, a hegyekben inkább havazás várható. Élénk, helyenként erős lesz a szél, emiatt a Bakonyban hófúvás is kialakulhat. Míg keleten délies, addig nyugaton erős északi szél várható. Nagy lesz a hőmérsékleti kontraszt is. Míg az Alföldön kifejezetten enyhe idő lesz, akár 10 C okot is meghaladhatja a hőmérséklet, addig az ország más részen +3 +7 C fokra van kilátás. Megmaradó hó inkább csak a hegyekben, magasabb területeken várható. Nagy mennyiségű csapadékra van kilátás, néhol területi átlagban 20-30 mm csapadék is hullhat. Szombaton lassan eláll a csapadék. Eleinte még kisebb havazás, az Alföldön eső várható. A Dunántúlon a nap is kisüthet. Nappal 0 +5 C fok körül alakulnak a nappali csúcsértékek.
Vasárnap újabb – még bizonytalan csapadék jöhet?
Vasárnap aztán újabb mediterrán ciklon érkezik, ezért lassan beborul az ég, csak az északkeleti országrészben lehet tartósabb napsütés. Dél felől újabb csapadék érkezik, ám ennek halmazállapota még erősen kérdéses. A jelenlegi modellfutások szerint a ciklon délebbi pályán halad, ezért inkább csak a déli megyékben várható csapadék, de ez még az elkövetkező napokban változhat. Éppen ezért a lehulló csapadék mennyisége is bizonytalan.
Cimkék: havaseső havazás
Közeleg az enyhülés, szombaton hidegfront!
Még néhány nap és enyhül a hőség. Szombaton hidegfront érkezik, Fázni nem fogunk, de nem […]
TELJES CIKK | július 21.
2014: az eddigi legmelegebb év, az ausztrálok jelentős része nem hisz a klímaváltozásban…
Minél iparosodottabb egy ország, annál kevésbé hisz abban, hogy Földünkön globális klímaváltozás zajlik, derül ki […]
TELJES CIKK | július 20.



URL: http://esotanc.hu/elorejelzes-hirek/elorejelzes-hirek/csapadekos-de-enyhe-napok-jonnek


Csapadékos, de enyhe napok jönnek
Szerző: admin | 2013-11-19 | Kategória: Előrejelzés hírek
Kedden egy mediterrán ciklon éri el hazánkat, egyre többfelé várható csapadék. Az egész hét esős, de viszonylag enyhe lesz, a jövő héten jöhet a lehűlés.
Kedd délután délnyugat felől egy mediterrán ciklon ári el hazánkat. Először csak délnyugaton, majd a a Dunántúlon is elered az eső. Éjszaka az ország többi részén is várható csapadék.
Szerdán még a reggeli órákban lehet csapadék, majd vékonyodik a felhőzet, de délutántól ismét több felhő érkezik és eset ismét egyre többfelé ered el az eső. Napközben 9-16 C fok várható. Főként a Dunántúlon megélénkül a szél is, és ennek köszönhetően a levegő minőség e is javulhat.
Csütörtökön ismét többfelé lehet eső, főként reggel és az esti órákban, marad a borult időjárás, legfeljebb a Tiszántúlon süthet ki a nap. 10-15 C fok körül alakul a csúcshőmérséklet.
Pénteken is marad az esős időjárás, többfelé várható csapadék, a napot nemigen fogjuk megpillantani. Szombat is marad a borongós időjárás, kicsit kevesebb esővel, de vasárnap újabb mediterrán ciklon érkezik, ismét csapadékot hozva.
A hőmérséklet szombatig átlag felett alakul, napközben 10-16 C fok várható, míg hajnalban 3-8 C fok körül alakulnak a minimumhőmérsékletek. Vasárnap azonban a jelenlegi előrejelzések szerint észak felől sarkvidéki eredetű hideg levegő tör be a Kárpát-medencébe és erős lehűlés kezdődik. A jövő héten már nappal is 0-5 C fok körül alakulhat a hőmérséklet, még jelentős bizonytalanság mellett. [google336]
Időjárás külföld
Repülőjegy Isztambulba: fedezze fel a misztikus várost!
Isztambul különleges hangulatával és látnivalóival minden évben elvarázsolja az oda érkező turistákat. Nem véletlen választották […]



URL: http://esotanc.hu/havazas/havazas/kozeleg-a-tel


Közeleg a tél!
Szerző: admin | 2013-11-21 | Kategória: Havazás
Vasárnapig marad az enyhe borongós idő, aztán 10 C fokos hidegbetöréssel beront a tél a Kárpát-medencébe.
Eddig a megszokottnál enyhébb volt az ősz, és vasárnapig marad az átlagosnál enyhébb, de csapadékos időjárás. Hétfőn azonban lényegesenen megváltozik időjárásunk.
Észak felől ugyanis helyenként viharos erejű szél kíséretében hideg, sarkvidéki eredetű levegő áramlik majd a Kárpát-medencébe. Hétfő hajnalban az eső a Dunántúlon és a magasabban fekvő helyeken egyre inkább havasesőbe, majd havazásba vált át . Hétfő reggel és délelőtt, még keleten is számítani lehet havasesőre, majd csökken a csapadékhajlam, és már csak futó hózáporok fordulhatnak elő.
A hőmérséklet a mostanihoz képest 10-15 C fokot visszaesik . Hétfőn a nappali csúcshőmérséklet +1 +6 C fok körül alakul majd csak, és keddtől megjelennek a hajnali fagyok is.
Megmaradó hóra egyelőre nem kell számítani, de igen hideg lesz, a jövő hét közepén hajnalban már akár -5 C fok alá is süllyedhet a hőmérő higanyszála, de mindenütt fagyra kell számítani. Napközben is jellemzően 5 C fok alatti csúcshőmérsékletek várhatóak.
A folytatásban változó felhőzet mellett futó hózáporok előfordulhatnak, de jelentős csapadékra nem kell számítani. A jövő hét végén ismét melegedhet az idő. [google336]
Cimkék: fagy havazás



URL: http://espadia.hu


Főoldal Bemutatkozás Gyakori kérdések Mások mondták Árak Español
Zsebeházi Dia vagyok, spanyol magántanár.
Telefon: 06-303-489-984 E-mail: miprofesora@freemail.hu
Kérem, lehetőség szerint e-mailben érdeklődjön; az órák alatt nem tudom felvenni a telefont.
1996 óta foglalkozom napi szinten a spanyol nyelvvel és kultúrával. Spanyol kéttannyelvű gimnáziumba jártam, majd az ELTE Spanyol Szakán végeztem 2006-ban. Azóta másoddiplomát szereztem a BGF Külkereskedelmi Főiskolai Karán, hogy a spanyol gazdasági szaknyelv oktatását is magasabb szinten tudjam végezni. Több, mint nyolcéves tanítási tapasztalattal rendelkezem mind nyelviskolai, mind magánoktatás területén. Jelenleg is Magyarország "legjobb nyelviskolájában" tanítok, csoportos és magánórákat tartok, valamint nyelvvizsgáztatok is (ITK- Rigó utca, valamint BGF idegenforgalmi és üzleti szaknyelv). OKJ-s idegenvezetői és idegenforgalmi referens végzettséggel is rendelkezem, gyakran vállalom idegenforgalmi szaknyelv oktasát és idegenforgalmi szaknyelvi vizsgára felkészítést is. Jogi szaknyelvet két éve oktatok. Középfokon beszélek németül és angolul, most franciául tanulok.
Nagyon szeretek tanítani és emberekkel foglalkozni. Célom a tanulást élvezetessé tenni, és mindenkinél megtalálni azt a módszert, ami az egyéni igényeknek és céloknak a legjobban megfelel. Mindenkivel megtalálom a közös hangot és az összhangot, nagyon alkalmazkodó vagyok. Az én sikerem csakis a tanuló sikere.
Mit kínálok?
aktív, használható nyelvtudást beszédcentrikus órákat, ami nálam azt jelenti, hogy a tanuló beszél személyre szabbott, egyéni igények szerint kialakított órákat precizitást és megbízhatóságot kötetlen, jó hangulatot
Mit vállalok?
magánórákat és vállalati tanfolyamokat, ezeken belül - oktatást, korrepetálást - felkészítést általános és szaknyelvi vizsgákra (Corvinus, BGF, ITK, BME, DELE…) - nyelvtani rendszerezést - "gyorstalpalót" - beszélgetést bármilyen spanyol nyelvtudást igénylő segítségnyújtást
Hol vannak az órák?
A XIII. kerületben, a Nyugati Pályaudvarhoz közel, a metrótól egy percre. Vállalati órák esetén természetesen a cég erre alkalmas irodájában.
Mennyi idő alatt érek oda tömegközlekedéssel?
4-es, 6-os villamossal, 3-as metróval és több busszal is a Nyugati Pályaudvar megállótól gyalog egy perc séta.
Autóval érkezem. Van parkolsi lehetőség?
Igen, az utcán napközben mindig van parkolóhely, igaz, fizetős.
Mire lesz szükség az órákhoz?
Egy füzetre és esetleg egy mappára a fénymásolatokhoz.
"Dia segítségével rövidebb idő alatt sikerült felkészülnöm a nyelvvizsgára mint gondoltam.
Tetszik, ahogyan Dia megválasztja a különböző típusú feladatok arányát, így az órák érdekesek, változatosak és mindig remek a hangulat. :) Bár már megvan a nyelvvizsgám, még mindig szeretek hozzá járni spanyolra."
"Amikor Diához kezdtem járni spanyolra, már két éve, hogy befejeztem az egyetemet, de egy nyelvvizsga még hiányzott a diplomához. Kilenc évig tanultam előtte németet, de annyira elment a kedvem tőle, hogy inkább valami új nyelvvel szerettem volna megpróbálni. Spanyol tudásomat jól jellemzi, hogy amikor először mentem órára a spanyol szókincsem három szóból és egy kifejezésből állt: hola, cerveza, chupito és hasta la vista, baby. :) Ehhez képest pontosan másfél év múlva már egy középfokú C típusú Oeconom-os spanyol nyelvvizsga volt a kezemben. Azt hiszem, ez hűen tükrözi Dia tanári képességeit. Nagyon pontosan és precízen készített fel a nyelvvizsgára és buddhista szerzeteseket megszégyenítő türelemmel viselte el a folyamatos hibázásaimat és mindig az elejétől kezdve magyarázta el, hogy mit és miért rontottam el. Az órák mindig jó hangulatban teltek, a tananyag mellett mindig akadt 5-10 perc, amikor valamilyen spanyol nyelvvel kapcsolatos érdekességről vagy bármilyen más éppen aktuális témáról beszéltünk. A nyelvvizsgára való felkészítés mellett rengeteg tippet és intrikát kaptam a spanyol nyelv használatát illetően - amit sikeresen tudtam kamatoztatni az egyre gyarapodó spanyol baráti körömben.
Egy szó mint száz: én egy kicsit sem bántam meg, hogy Diához jártam! Sőt..."
Hiányzol Dia! Amióta sikerült a középfokú nyelvvizsgám, azóta kedd és csütörtök délutánonként kissé nehezen találom a helyemet. Őszintén szólva, akkoriban észre sem vettem, de Veled a nyelvtanulás sokkal inkább hobbi, és kellemes időtöltés, mintsem kötelesség volt... Köszönöm!
Nagyon hálás vagyok Diának, és nem csak a nyelvvizsgáért, hanem minden emberi gondolatért és értékért, amit tőle tanultam és kaptam. Nagyon élveztem az órákat és máig szívesen gondolok vissza rájuk.
Igazán nehéz manapság egy jó spanyol magántanárt találni. Lassan már két éve ismerjük egymást Diával, közben a nyelvvizsgám is megszereztem. Legfőbb pozitívumnak azt tartom benne, hogy nagyon szereti a tanítást, nagyon tud lelkesedni, sokszor a tanítványai helyett is. J Az órák kötetlen, oldott légkörben telnek. Az órákra lelkiismeretesen - a tanítványok igénye alapján, hiányosságaikat figyelembe véve - készül, változatosan állítja össze a tananyagokat.
Az óradíjak meghatározása mindig az egyéni igények megismerése után, közös megegyezés alapján történik. Az ár függ az órák gyakoriságától, a kért szaknyelvtől, szinttől és az óra időpontjától. Részletekért keressen telefonon, vagy e-mailben .
¡Bienvenid@ en mi página web!
Me llamo Diána Zsebeházi y llevo más de catorce años dedicándome al español. Me encanta tanto aprender como enseñar el español. Estudié en un instituto bilingüe español-húngaro y después saqué el título en la Factultad de Letras en la Universidad ELTE (en la especialidad española). Llevo ocho años enseñando español. Trabajé en varias academias de lengua, y hace cinco años trabajo en la "mejor" academia de Hungría e imparto clases privadas también. Tengo mucha experiencia en la enseñanza del español, incluso en la del lenguaje económico y turístico. En los últimos años he dado clases en varias multinacionales (Nokia, Diageo, Celanese, etc.) para grupos que trabajan con el mercado español y latinoamericano. En el año 2010 saqué el título en Económicas en la Facultad de Comercio Exterior de BGF para poder impartir clases de lenguaje económico con mayor eficacia. Hablo inglés y alemán y un poco de francés.
Si su empresa está en contacto con el mercado castellano o hispanoamericano y necesita empleados que utilicen un español de nivel avanzado, no dude en llamarme o enviarme un correo electrónico y acordamos los detalles.
© 2013 ESPADIA Nyelvoktató Kft. | 1196 Budapest Nádasdy utca 29. | Adószám: 22989064-1-43 Családállítás Hellinger módszerével Hírek



URL: http://espahotel.hu/gasztronomia


Hangulatos, családias éttermünk kiemelt figyelmet szentel az egészséges táplálkozásnak, a reform konyhát kedvelőknek, a vegetáriánus életmód követői, sőt a vonalaikra vigyázó vendégeink is bátran forgathatják az étlapot. Az ízletes étkek mellé pincéreink zamatos borokat, egészséges gyümölcsleveket szolgálnak fel.
Különböző színvonalas rendezvények megszervezésére is van mód. Kellemes kerti partikat, születésnapokat, más családi ünnepeket egyaránt megszervezünk vendégeink igénye szerint, előzetes megbeszélés alapján. Valamint lehetőség van az elmélkedésre, rekreációra, meditációra és jógázásra.
A két fős hangulatos vacsorától, a 150 fős esküvőkig minden rendezvénynek kitűnő helyszínt biztosít szállodánk, 330 m 2 -en lévő, különböző hangulatú rendezvénytermeivel, valamint több mint 20 féle wellness szolgáltatásával.
A testi-lelki felfrissülés, wellness forrásunk kényeztetései a partik hangulatát feledhetetlenné teszik. Vendéglátás céljára a szálloda étterme és bárja szolgálnak. Az étterem a környékbeli ízeket és a mediterrán konyha különlegességeit kínálja, teraszán kerti partikat, grill-esteket szervezünk.
A szállodánk emeletén található a Bowling Bár , mely nemcsak a bowlingozók kényelmét szolgálja, üdítőkkel, kávéval és alkoholos italokkal várja vendégeit.
A Nyárfás Étterem 120 fő befogadására alkalmas, mely kibővül még a külső terasszal, ami további 80 fő számára biztosít helyet, valamint legújabb 110 m 2 -es termünkkel, melyben még 80 fő kényelmesen helyet foglalhat.
Tovább a Nyárfás Étterem oldalra... Receptek a Nyárfás Étterem séfjétől



URL: http://espahotel.hu/latvanyossagok


A Zsámbéki-medence a Budai-hegység, a Pilis, a Gerecse hegyvonulatai és az Etyeki-dombság lankái között húzódik, Budapest központjától alig 30 km-re. Földrajzi kistájként a Békás-patak vízgyűjtőjéhez tartozó települések területét foglalja magába: Biatorbágy, Budajenő, Herceghalom, Etyek, Páty, Perbál, Telki, Tinnye, Tök és Zsámbék.
Zsámbék legfőbb látványosságai:
Templom- és kolostorrom
Paulai Szent Ferenc-kápolna
Zichy Kastély, Várkastély
Szent Vendel-domborműves népi lakóház Zsámbékon
Földi Telepítésű Magyar Légvédelem Fegyvernemi Múzeuma
Zsámbéki Szombatok - Nyári Színház rendezvények
Környező települések látványosságai...
Romtemplom és Kőtár, Zsámbék
A XIII. század első felében román stílusban épült, majd a XV. században gótikus stílusban átalakított épület maradványaiból ma is visszaidézhető a háromhajós, bazilika formájú templom.
A premontrei rend építette az 1200-as években a román stílusú templomot, ami 1475-től a pálosoké lett. A ma látható templom alapfalainak hosszúsága 38, szélessége 24 méter. A szinte teljesen ép nyugati homlokzat és két tornya román, belseje már gótikus stílusú. A masszív két torony között hatalmas rózsaablak töredéke látszik. Főszentélye a nyolcszög három oldalával zárul, a mellékszentélyek félkörívesek. A hajóban és a déli mellékhajó szentélyén megmaradt román és gótikus kőfaragványok a magyar művészettörténet becses emlékanyagát jelentik. Az egyiken ugyanazt a sárkányalakos motívumot láthatjuk, mint a bazilika mellett megtalált XII-XIII. századi két aranyozott bronz zabla egyikén. A kincseket érő lószerszámok a Nemzeti Múzeumban tekinthetők meg. A templom mellett vannak a gótikus kolostor romjai.
Cím: Zsámbék, Corvin J.u. Telefon: +36 20 501 6407
Április 1. - Október 31.: K-V 10-18 óra November 1. - Március 31.: K-V 10-16 óra
Felnőtt: 700,-Ft Diák (6 éves kortól), Nyugdíjas: 400,-Ft
Mozgáskorlátozottak is látogathatják (a múzeumban való közlekedés megoldott, de mozgáskorlátozott wc sajnos nincsen)
​Múzeumi Hétvégék
Minden hónap második szombat-vasárnapján Zsámbék három múzeuma - a Romtemplom, a Lámpamúzeum és a Tájház - kedvezményes áron, egyetlen kombinált belépővel látogatható. Ezeken a hétvégeken hosszú évek után végre újra tárt kapukkal várja vendégeit a Szent Vendel Domborműves Népi Lakóház. Szombatonként havonta más-más programmal kedveskedünk egy múzeumunkban.
KOMBINÁLT JEGYEK ÁRA:
Kombinált jegy, felnőtt: 1.000,-Ft/fő Kombinált jegy, diák, nyugdíjas, csoportos: 600,-Ft/fő
Az 1500-as évek második felében építették a törökök a kutat. A szokatlanul nagy, 12,50 x 10,25 méteres, kétszintes nyitott csorgókút kváderkövekből készült. 1892-ben restaurálták.
Lámpamúzeum, Zsámbék
Az 1960-as években Bours Ferenc palackozott italok gyűjteményéből rendezett be saját borospincéjében egy "Bormúzeumot". Ide keresve megfelelő világítási eszközöket, került kapcsolatba a lámpákkal. Annyira megtetszettek neki a szebbnél-szebb darabok, hogy észrevétlenül is a gyűjtőjükké vált. A kiállított tárgyakat egy-két kivételével saját pénzén vásárolta meg, volt olyan nap, amikor 20-25 db került a tulajdonába. A tárgyak többsége koszosan, rozsdásan, hiányosan került elő, így a restaurálás mesterségét is elsajátítva minden lámpát saját maga hozott rendbe.
Eleinte szoba-konyhás lakását díszítette a sok szép tárgy, de hála az újságok és a televízió népszerűsítésének, egyre több hazai és külföldi érdeklődő látogatott el hozzá azzal a kéréssel, hogy mutassa meg gyűjteményét. Így 1970-ben, "közkívánatra" létrehozták az első állandó kiállítást a Művelődési Házban, körülbelül 250 tárgyból álló gyűjteménnyel.
A lámpák természetesen tovább gyarapodtak, sőt világhírre is szert tettek, köszönhetően a Magyar Távirati Iroda népszerűsítő munkájának, amely az egész világot ellátta a gyűjtemény ismertetésével. A gyűjtemény gazdagításában nagy segítséget nyújtott az akkori Magyar Filmgyártás, hiszen nagyon sok lámpát kölcsönöztek és ezek kölcsönzési díjából sikerült a legnagyobb fejlesztéseket létrehozni.
A gyűjtemény gyorsan kinőtte a Művelődési Ház kistermét. 1979-ben nyílt meg a Lámpamúzeum egy volt lakóházban, Zsámbékon a Magyar u. 18. szám alatt, amelyet Zsámbék Nagyközség Közös Tanácsa vásárolt meg a múzeumi anyag bemutatására.
Jelenleg 1000-1100 db világítási tárgy található az ország egyetlen Lámpamúzeumában. A mécsesek, gyertyatartók, ipari, háztartási, olaj- és petróleumlámpák között található régi kínai vázából készült lámpa, valamint Zsolnay-majolika, meisseni porcelán talpú petróleumlámpa, 1800 körül készült olajpumpás világítóeszköz stb.
Az intézmény 1995-ben bekerült a GUINNES Rekordok Könyvébe, 1980-ban felvételt nyert a Nemzetközi Lámpaklubba Amerikában, 1983-ban pedig az Ausztrál Múzeumi Tagságok tagja közé került.
Hazánkban a Magyar Köztársasági Elnök 1999-ben Arany Emlékéremmel jutalmazta, a múzeum alapítóját pedig 1998-ban Zsámbék Nagyközség Vezetősége díszpolgárrá választotta.
Cím: Zsámbék, Magyar utca 18. Telefon: +36 20 502 6682
Felnőtt: 700,-Ft Diák (6 éves kortól), Nyugdíjas: 400,-Ft Mozgáskorlátozottak is látogathatják (a múzeumban való közlekedés megoldott, de mozgáskorlátozott wc sajnos nincsen)
​ Múzeumi Hétvégék
A pestisjárvány elmúltának emlékére a Zichy család emeltette a Paulai Szent Ferencről elnevezett pestiskápolnát 1740-ben. A barokk imahelyet 1993-ban újították fel.
Zichy Kastély, Várkastély, Zsámbék
A várat az 1100-as évek végén kezdték építeni, a XIV-XV. században lett végvár. A ma látható barokk kastély a XVIII. században épült. 1902-ben átalakították.
Eredetileg egy emeletes volt, saroktornyokkal; a XIX. század végén egészült ki újabb emelettel. A már két emelet magas korai barokk építményt saroktornyok zárják le. Tetőgerincének középén négy oldalra nyitott vörösréz harangtornyocska ül. Kapuja lóhereíves. Egykori kápolnája méretei miatt is ritkaságnak számít.
A sváb népi építészet és életmód emlékeit őrzi ez az 1740 körül épült ház, melynek egyedülálló különlegessége a homlokzatán elhelyezett nagyméretű Szent Vendelt ábrázoló rokokó dombormű. Jelenleg a szoba és a konyha látogatható, ami különös szépségű zsámbéki festett bútorokat és egyéb berendezési tárgyakat mutat be.
Április 1-től október 31-ig Minden hónap 2. hétvégéjén a Múzeumok Hétvégéjén
Szombat: 10-18 óra Vasárnap: 10-18 óra
TÉLI NYITVA TARTÁS
November 1-től március 31-ig Minden hónap 2. hétvégéjén a Múzeumok Hétvégéjén
Szombat: 10-16 óra Vasárnap: 10-16 óra)
A műemlék rakétabázison nyílt meg 2006-ban az a múzeum, mely hazánkban elsőként egy fegyvernem teljes történetét feldolgozó bemutatóhellyé válik, a XX. század elejétől kíséri végig a légvédelem történetét az első gépágyúktól a rakétákig. Impozáns gyűjteményének darabjai nem is olyan régen még szigorú hadititkot alkottak. Mára - múzeumi tárggyá szelídülve - minden érdeklődő számára megtekinthetők.
Látogatható: április 1 - október 15.-ig Cím: Zsámbék, Szomori út
Web: www.zsambekinyariszinhaz.hu
Zsámbékról bővebben (A város honlapja)...



URL: http://espahotel.hu/mozgasterapia


Orvosi állapotfelmérés
Szeretne rövid idő alatt egész szervezete müködéséről fontos információkat szerezni?
Itt az új eljárás: EIS (Elektro Interstitialis System)
Szakorvosunk által, az EIS segítségével, gyorsan – a számítógépes vizsgálat ideje 3-4 perc – felméretheti egészségi állapotát.
Az EIS (Electro Interstitial Scan), korábbi nevén ESG (Electro Somato Graph) egy számítógép alapú funkcionális diagnosztika elvén működő orvosi diagnosztikai rendszer, amely a szervek és szervrendszerek (szív, máj, tüdő, vesék, bélrendszer, csontrendszer, idegrendszer) működésbeli állapotát vizsgálja, a sejtközi folyadék vezetőképessége alapján. Az EIS szenzitivitása 89%, specificitása 84% ami jobb, mint sok más elfogadott eljárásé.
Szívesen állunk bővebb információval is rendelkezésére.



URL: http://espahotel.hu/masszazs


A frissítő masszázs segít feloldani az izomba zárt feszültségeket, görcsöket. Ezek a feszültségek valójában lelki eredetűek, melyek visszatérő, vagy állandó fájdalmat is okoznak, különösen a gerinc, váll, és a nyak területén. A masszázs csökkenti a fáradságérzetet, betegségmegelőző hatással bír, valamint felüdíti, frissíti a testet.
A kezelés javítja a keringést, és jótékony hatása van az egész szervezet működésére. A megfelelő zónák masszírozásával nő a hozzárendelt szervek vérbősége, javul az anyagcseréje, nyirokkeringése, ezzel aktivizálja a szervezet öngyógyító erőit. A talp masszírozását kézzel (segédeszköz nélkül) végezzük. A talp masszírozása megelőzésre, frissítésre, regenerálásra alkalmas. Frissítő talpmasszázst egészséges emberen lehet végezni.
Célja: az energetikai egyensúly helyreállítása, amely az egészséges életműködés feltétele.
A lávaköves masszázs nyugalmat, teljes ellazulást biztosít, segítségével álomszerű állapotba kerül a vendég. A masszázs a kövekkel történő alssú hullámos és körmozgások alkotják. A felmelegített és a csakrákra helyezett kövek megnyitják az utat az életenergia szabad áramlásának.
Célja: az izomfájdalmak megszüntetése, anyagcsere-folyamatok felgyorsítása, a szervezet méregtelenítése, valamint a test és a lélek harmonizálása.
A masszázs során a fogyasztani kívánt testrészekbe dörzsöljük a krémet, majd különleges technikával, segédeszköz nélkül masszírozunk. Az eljárás lényege, hogy a kezünkkel azon fogyasztó gépek mozgását imitáljuk, melyek vibrációs és rezegtető mozgást végeznek. A főbb területei: far, csípő, comb, és has. A masszázsfogásokat speciális krémek használatával kombináljuk, melyek hatására csak a kezelt területen történik kerületcsökkenés, így elkerülhető főleg hölgyek esetében a fogyókúra idején fellépő probléma, hogy onnan is  lefogynak, ahonnan nem szeretnének (pl. mellek). A masszázs hatására felgyorsul az anyagcsere, és csökken az étvágy. A masszázs során kerületcsökkenést értünk el, ami centiméterekben mérhető.
Célja: a test energiaközpontjainak, anyagcseréjének felgyorsítása, harmonizálása.
Relaxáló aroma masszázs
A vérkeringést és a szövetek oxigenizációját fokozó, izomlazító, idegrendszert nyugtató masszázsforma.
Az aroma masszázs a svédmasszázs fogásaira épül. Hosszú simító mozdulatokkal végzett nyugtató-lazító masszázs, amelyhez illóolaj keveréket használunk, mely a bőrön át a szervezetbe jutva fokozza a lazító hatást és az érzékekre is megnyugtatóan hat.



URL: http://espahotel.hu/szepia-hotel


Szépia Bio & Art Hotel **** Zsámbék
Szállodánk első és egyedülálló 4 csillagos szálloda a Zsámbéki-Medencében.
A Szépia Bio & Art Hotel**** a Főváros nyugati kapujában helyezkedik el a gyönyörű, festői szépségű Zsámbéki-Medence központjában Zsámbékon. A térség első számú 4 csillagos wellness és konferencia szállodája.
A szálloda komplexum részét képezi egy 38 szobás 4 csillagos wellness és konferencia szálloda élménymedencével, finn szaunával, gőzkabinnal, infrakabinnal (hang- és színterápiával), masszázzsal, kozmetikával, fodrászattal, valamint egy sószobával.
Helyet kapott továbbá 1 db mobil fallal kettéválasztható plenáris terem, 2 db szekcióterem, fitneszterem, 2 db squash pálya és 2 db bowling pálya is.
A komplexum külső területén 12*16 m méretű medence, 4 db teniszpálya, 1 db kispályás füves futballpálya helyezkedik el. 2013 tavaszán egy új, teljes technikával felszerelt, 110 m2-es konferencia terem épült szállodánkban, mely igény esetén az étterem kibővítését is szolgálja.
Napjainkban különösen nagy figyelmet fordítunk az egészséges életmódra és a helyes táplálkozásra. Szállodánk 4 db bio komfort szobával várja azon vendégeit, akik tudatosan figyelnek az alvással töltött idő minőségére is egyaránt. A bio komfort szobákat Demko Feder ágyakkal, bútorokkal rendeztük be. A bio-barát vendégeink számára bio- ételek és italok széles választékát kínáljuk.
A művészeti vonalat többek között a tulajdonos család művészettel is foglalkozó tagjainak festményei, műalkotásai biztosítják, mely alkotások díszítik a szálloda belső tereinek falait. Állandó és időszaki kiállításoknak kívánunk helyszínt nyújtani. Szállodánk üzletében megvásárolhatók a helyi képzőművészek alkotásai.
Aktuális ajánlatok Szolgáltatások Árak Képgaléria



URL: http://espahotel.hu/wellness


Wellness részlegünk tökéletes kikapcsolódást nyújt pihenni, feltöltődni vágyó Vendégeink részére. A belső térben egy babapiskóta alakú medence (28-29°C), egy pezsgőfürdő (33-34°C), egy finn szauna, egy gőzkabin, valamint egy merülő medence került kialakításra. Hang- és színterápiával felszerelt infrakabin is megtalálható a wellness részben. Májustól októberig (időjárástól függően) kültéri medencénk is rendelkezésre áll, ezt a medencét a nap melege fűti, így hőmérséklete változó.
Gőzkabin aromaterápiával
Infrakabin hang- és színterápiával
Fodrászat és kozmetika
A szolgáltatásaink árairól itt olvashat... Masszázs típusok...
Hatása a közismert szaunához hasonló; de alacsonyabb hőfokának - kb. 45-50 fok - és 100%-os páratartalmának, valamint a természetes gyógynövények illóolajtartalmának köszönhetően rendkívül jó hatású a légúti problémákra és azok megelőzésére. A bőrön kicsapódó illóolajok a bőr mélyebb rétegeibe felszívódva fejtik ki jótékony hatásukat.
Elképzelni sem lehet kellemesebbet, mint a téli hónapokban élvezni a szauna forróságát, relaxálni és felfrissülni. A szauna segít szervezetünknek megszabadulni a salakanyagoktól, hatékony immunerősítő és érregeneráló hatású.
A hidromasszázs a jó hőmérsékletű víz és a levegő megfelelő elegyítésével alkotja a masszírozó vízsugarat, mely optimálisan növeli a fürdőzés során elért ellazító hatásokat, mint a vérkeringés felgyorsulása, a sejtek megnövelt oxigénellátása, a vérnyomás ideális optimalizálása, az izmok ellazulása.



URL: http://esport-hosting.hu


Üdvözöllek a megújult [ e Sport -Hosting] weboldalán!
Hosszú szünet után újra folyik némi munka a háttérben. Vannak akik ennek örülni fognak és lesznek olyanok is akik nem. Egy biztos, hogy nem célunk versenyezni semelyik másik szolgáltatóval. Jelenleg ami már üzemel béta állapotban az a Public TS3 szerverünk.
Copyright 2006 - 2014 - All Rights Reserved



URL: http://esport.hu


2006.10.11. szerda | Hamarosan újra kezdődik 2006 második hazai DOD LAN-ja!
A sokak által nagyon várt DoD LAN II hamarosan újra kezdetét veszi, és 3 napon át lehet nem csak DoD-ozni! :)
Információk a következő DoD LAN -ról:
Előszó: Főként a DoD-os emberek összehozása, megismerése a cél, nem lesz DoD-os kupa/bajnokság nagy pénznyereménnyel, valamint nem csak klánokat várunk, hanem DoD-ot megismerni vágyó játékosokat is.
Lassan egy hónap telt el azóta, hogy meghirdetésre került az ez évi második hazai Day of Defeat LAN . Jelentkeztetek is szép számmal, itt az ideje, hogy megtegyük az utolsó lépéseket az előkészítésben.
Jöjjenek a részletek:
Időpont: 2006. október 21-23. szombat-hétfő ( 3 nap 2 éjszaka ) Helyszín: Siófok , Aranyhíd szálloda Részvételi díj: fejenként 10.000 Ft
Ami tartalmazza:
terembérletet
meleg ételt több önjelölt mesterszakács kivitelezésében
valamint csapolt sört értelmes mennyiségben fogyasztva
korlátlan DoD-ozást LAN szervereken :)
(a kép csak illusztráció :)
Eddig több mint 30 ember jelezte a részvételi szándékát, a létszám pontosítása még a hét vége előtt megtörténik . Mivel az oda-vissza szállítást is megoldjuk , nyomatékosan kérek mindenkit, aki igényt tart rá, hogy október 13.-án pénteken 20:00-kor a #dod.hu IRC csatornán ( a QuakeNet-en) jelenjen meg a részletek, címek, telefonszámok megbeszélése végett. A későn eszmélőknek már csak Arg0N családi verolexének tetőcsomagtartójába kapaszkodva lesz alkalmuk helyet foglalni. A fuvarról általánosságban: a "konvoj" Budapestről indul. Azon vidéki versenyzőknek, akik géppel a hónuk alatt érkeznek Bp.-re, monitort tudunk biztosítani, valamint a Gyula-Kecskemét vonalon is van még egy főnek hely. Ezenfelül már csak az M7 mentén PC-t lobogtató stopposokat lesz módunk felvenni, vagyis ne feledjétek: péntek 13, 20 óra, #dod.hu .
A helyszínen előveszünk egy rakat custom map-ot és "vihogások" közepette eljátszogatunk rajta jópár órát :) Éjjel pedig a már hagyományos több map-on zajló pest vs vidék war-maraton! Nem várhatóak vérre menő mérkőzések.
Jelentkezni , további kérdésekkel zaklatni lehet még Isi_ -t, Arg0N -t, Attint -t ugyanitt, email cím: attint@dod.hu
Ismertető a szállásról:
A Balaton fővárosában, Siófokon az Aranyparton Budapest irányából az első szálloda a háromcsillagos Hotel Aranyhíd . A szálloda közvetlenül a Balaton partján zöldövezetben fekszik . Ez a környezet kiválóan alkalmas üdülésre, kikapcsolódásra. A ház erkélyes szobáiból csodálatos kilátás nyílik a tóra és az északi part hegyeire. A szálloda befogadóképessége 128 szoba és 17 apartman 400 ággyal , amelyből 311 alapágy és 89 pótágy. Minden szoba fürdőszobás, telefon, TV, rádió és minibár- hűtőszekrény szolgálja kedves vendégeink kényelmét.
Elegáns kialakítású, légkondicionált 170 személyes étterme , hangulatos sörözője, drinkbárja biztosítja a színvonalas vendéglátást. 300 fős légkondicionált konferenciaterme, szekciótermei kiválóan alkalmasak konferenciák, értekezletek szervezésére.
2006.09.17. vasárnap | GPS9 képek, első nap
GPS9 @ Budapest, 2006.09.16-17. (0) GPS9 : Arcok, emberek (9) GPS9 : Csapatok (1) GPS9 : Helyszín (2) GPS9 : Verseny (16)
2006.08.28. hétfő | WCG 2006 - áttekintés, 707 kép, 8 kategória!
Itt egyben az összes kép, letölthetően, kategorizálva!
707 kép , 8 kategória a World Cyber Games (WCG) 2006-os magyarországi selejtezőjéről:
Csapatok, csoportok : 30 kép - http://esport.hu/imgcat571/
Játékosok (portrék) : 54 kép - http://esport.hu/imgcat570/
Verseny, versenyzők : 174 kép - http://esport.hu/imgcat569/
Díjátadás, nyertesek : 37 kép - http://esport.hu/imgcat573/
Arcok, résztvevők: 156 kép - http://esport.hu/imgcat566/
Helyszín: 189 kép - http://esport.hu/imgcat567/
Sajtótájékoztató: 15 kép - http://esport.hu/imgcat572/
PC-k, gépek: 52 kép - http://esport.hu/imgcat568/
A képek ZIP formátumban is letölthetőek:
0. nap, nyitás előtt, péntek: 48 mbyte, ZIP: http://esport.hu/download933 1. nap, szombat: 178 mbyte,ZIP: http://esport.hu/download934 2. nap, vasárnap: 76 mbyte,ZIP: http://esport.hu/download935
| WCG 2006 @ Budapest: Vasárnap, 192 kép, ZIP
Végső képek, díjátadás!
A 76 mbyte-os ZIP letölthető innen: http://esport.hu/download935 az online nézhető galériák este várhatóak!
2006.08.26. szombat | WCG 2006 @ Budapest: Szombat, 405 kép, ZIP
Szombati adag: 405 kép, 5 kategória, ZIP!
WCG2006 1. nap:
Arcok, résztvevők: 126 új kép - http://esport.hu/imgcat566/
Helyszín : 76 új kép - http://esport.hu/imgcat567/
Csapatok, csoportok : 22 kép - http://esport.hu/imgcat571/
Verseny : 127 kép - http://esport.hu/imgcat569/
Letöltés egyben, ZIP formátumban : 405 kép, 5 kategória, 178 mbyte: http://esport.hu/download934
Egy kis kedvcsináló, hogy érdemes várni a vasárnapi körre is:
Itt az Ancients két 16:0-ás győzelem után DoZeR irányítása alatt továbbra is keményen készülnek Pikiék, vasfegyelem mellett (szombat délután). Lehet, hogy ebben rejlik a győzelmük?! :-)
( Az Ancients tagjai csak a fotó kedvéért pózoltak így, nem kell kétsége estni! :) )
2006.08.25. Péntek | [J] WCG 2006 @ Budapest : Megnyitó előtt: 109 kép, 3 kategóriában
109 kép, nyitás előtti információk a WCG2006-ról
Idén is megrendezésre kerül a "szokásos" World Cyber Games magyarországi selejtezője. Idén újra Counter-Strike 1.6 lesz a versenyszám, a Counter-Strike:Source helyett. Ez mellett további versenyszámok is várják a résztvevőket:
Starcraft: Brood War
Fifa 2006
StarCraft 3: The Frozen Throne
Warhammer 40 000: Winter Assault.
A részvétel INGYENES! Tehát aki találkozni akar Magyarország legjobb játékosaival, meg szeretné nézni kiállítók termékeit, vagy csak be szeretne kerülni az eSPORT.
HU képadatbázisába és üzenni szeretne valamit az olvasóknak, az látogasson ki!
Reméljük, ezt az ingyenességet a többi hazai rendezvény is követni fogja mostantól, és elég lesz csak azoknak fizetni, akik versenyeznek, így a kísérőknek, szurkolóknak, családtagoknak nem kerül pénzbe, hogy megnézzék hogy is bizonyít a sok cyber-sportoló között az ismerősük. (A WCG2005-ön is nagyon sokan voltak a West End-ben, az előző évben. Ezek a képek is megtalálhatóak az eSPORT.
HU képadatbázisában. ) Még nem volt nyitva a rendezvény, de máris óriási tömegek próbáltak volna bemenni, látva a WCG2006-os óriás molinókat, hírdetéseket. Meglepő módon nem csak az erősebbik nem képviselői próbáltak bejutni még nyitás előtt a WCG-re, de egy csapat gimnazista/fősulis lánycsoport is próbált bejutni - sikertelenül. Bizakodva remélem, hogy a szombat és vasárnapi napon is kilátogatnak, ezzel javítva a férfi-nő arányt. Sajnos eddig a férfiak mindig győztek összesítésben... :)
A helyszín a Moszkva térhez közel található, a Jövő H áza ( http://www.jovohaza.hu/ ), a rendezvény jól megközelíthető, és nagyon színvonalas. Ilyen profi világítástechnikát még egyetlen magyar LAN-on sem láttam, persze ez nem konkrétan a szervezők felszerelésének, hanem a helyszín technikai adottságainak köszönhető. A spot lámpákat, derítőket egyedileg lehet bárhova felhelyezni, beállítani (irány, magasság, lefedettség, eltakarás, stb...), számítógéppel vezérelt fényerővel, vezérlőpulttal, státusszal. Ennek köszönhetően azt is lehet tudni, hogy a terem mely részét mely lámpa világítja meg, mi az állapota, és még sok általam értelmezhetetlen információt :) A technikusok nagyon értik a dolgukat, kitűnő munkát végeztek. Ennek köszönhetően nagyon egyedi és tökéletes fények világítanak meg mindent.
Idézet a Jövő Háza oldalról, ahol a helyszínt jellemzik:
" Teátrum (E épület)
A régi és új stílusokat érdekesen ötvöző, közel hét ezer négyzetméter alapterületű szerelőcsarnokból átalakított épület a legmodernebb világítási és hangtechnikai berendezésekkel, illetve ötkamerás digitális rögzítési rendszerrel felszerelt Stúdiót rejt magában. Ez az épület külsőleg csak részben őrizte meg eredeti formáját. A háromhajós szerelőcsarnok középső traktusában, mint egy ház a házban, található a legmodernebb digitális technikákkal felszerelt TV-Stúdió, színház- és koncertterem. A stúdió két oldalán kihúzható lelátók készültek, így igény szerint változtatható a férőhelyek száma. A stúdióhoz egyik oldalon a közönség helyiségei, a ruhatár és a büfé, a másik oldalon a kiszolgáló helyiségek csatlakoznak. Az épület emeleti szintjein találhatók a színészi és statisztaöltözők. A Stúdió egyéb felhasználási lehetőségei: álló és ültetett fogadások, műsoros estek, konferenciák, filmszemlék. A Stúdió méretei: 890 m² , 19 méter magas Férőhelyek száma: max. 750 fő. Férőhelyek száma:
álló rendezvényen (12x8m-es színpad elé) maximum 1200 fő
széksoros ültetéssel 650 fő
ültetett állófogadás jelleggel 300 fő
Referenciák: Megasztár c. élő televíziós műsor forgatása, Cimbora gyermekműsor forgatása, Játékfilmszemle, Scholl divatbemutató és fogadás, Oriflame - Anya és lánya szépségverseny, Francesco Smalto divatbemutató.
A Teátrum épületéhez kapcsolódik a Parkra nyíló hangulatos Szabadtéri Színpad félkörívű színpadával és lelátójával
Mérete: 200 m2 (16 m széles, 12 m a legmélyebb pontja az íves színpadnak)
Férőhelyek száma: 250 fős"
A kiállítók szinte már mindent beállítottak, kiraktak, lesz PC tunning, modding, a Flash Point Kft-nek köszönhetően ( http://www.fpo.hu/ ), PC alkatrészek, alaplapok, grafikus kártyák az ASUS miatt ( http://www.asus.com ), hangtechnikai demonstráció a Creative Labs-tól ( http://www.soundblaster.com ), konzolok, Európa legolvasottabb gamer magazinja a GameStar ( http://www.gamestar.hu ) és természetesen a Samsung szinte teljes termékkínálata ( http://www.samsung.hu ).
Helyszín, már szinte készen, de még üresen, azaz főként a szervezőkkel:
A rendezvény nyitását megelőző napon a még ott tartózkodó szervezők utolsó pózolása indulás előtt:
Valamint a kiállítóknak köszönhetően nagyon sok egyedi alkatrészt is megtekinthet a látogató:
109 kép, a hivatkozásokra kattintva új ablakban nyílnak:
Helyszín: http://esport.hu/imgcat567/ Arcok, résztvevők: http://esport.hu/imgcat566/ PC-k: http://esport.hu/imgcat568/
Vagy egyben letölthető ZIP-ben, 48 mbyte: http://esport.hu/download933
A perc képe a galériából: GPS3_donto_2 » [ 0 ] hozzászólás «
Impresszum | Jelentkezés a csapatba | Hír küldés | Online üzenet



URL: http://espressokft.hu/termek


Espresso Shop
Keresés a webáruházban
Kategóriák Mindenhol
Kávézás
Kosár (0 db)
Csészék, kiegészítők
Barista Kurzusok
illy Art Collection
Herba tea
Oolong tea
Díszdobozos teák
Teás csészék, kiegészítők
Jegestea
Csokoládé kocka, bonbon
Mogyorókrém, Praliné, Drazsé
Csokoládé sütéshez
Kakaó, Forró csoki
Gyümölcsfinomságok
Személyes vásárlás
Ingyenes kiszállítás 25 000 Ft vásárlás felett! Részletek
Francis Francis Y3 Iper kapszulás kávéfőzőgép, zöld
Cikkszám: 6740
46 800 Ft
Részletek Kedvenceim közé teszem Kosárba
Francis Francis Y3 Iper kapszulás kávéfőzőgép, piros
Cikkszám: 60074
Dammann, "Escapade" díszdoboz teatojással és zöld szálas teával
Cikkszám: D4069
4 934 Ft
"Watermill Center" 2 db-os bögre kollekció
Cikkszám: 20400
10 262 Ft
"Foody EXPO Milano 2015" - 1 db-os bögre kollekció Foody kabala figurával
Cikkszám: 20622
4 763 Ft
Francis Francis X7.1 Iper kapszulás kávéfőzőgép, piros
56 972 Ft
illy, kapszula IPER espresso, 21 adag
3 429 Ft
illy, szemes kávé MonoArabica Etiópia, 250 gr
3 042 Ft
illy Universitá del Caffé - Barista / Kávészakértő - 3 napos kurzus
90 000 Ft
illy, adagos-egyenkénti kávé, 1 adag
A termék csak professzionális vásárlók számára érhető el.
Kérjük, regisztráljon itt!
Részletek Kedvenceim közé teszem
Amiért érdemes megújult webáruházunkban regisztrálnia...
Kedvenc termékeit elmentheti, hogy később pár kattintással, keresgélés nélkül megrendelhesse őket.
Hírlevelünkből folyamatosan értesülhet prémium termékkülönlegességeinkről és legújabb akcióinkról.
Amennyiben termékeinkre Ön egyedi árszabással rendelkezik, webáruházunkban mindig a személyre szabott árat látja majd.
Az illy klasszikus 9féle nemes Arabica kávéból álló keverékéből már hat szólistát, azaz MonoArabica Single Origins, területszelektált kávét kóstolhatunk: Etiópia, Guatemala, Brazil, India, CostaRica, Columbia. A MonoArabicák mind származási helyük karakterjegyeit viselik: a különböző magasság, klíma, talaj más-más ízvilágot, intenzitást, testességet eredményez.
A MonoArabicákkal egy kis érdekességet, első kóstolásra néha egész furcsaságot tapasztalhatunk meg. A MonoArabicák csak IperEspresso kapszulás formában kaphatók. A legújabb "India" intenzív, pikáns aromájú kávé. A testes ízt kakaós, pirítós kenyér jegyek kísérik, csokoládés utóízzel és egy csepp édességgel. Indiában a kávé sűrű növényzetben nő borssal, ... Tovább
A MonoArabicákkal egy kis érdekességet, első kóstolásra néha egész furcsaságot tapasztalhatunk meg. A MonoArabicák csak IperEspresso kapszulás formában kaphatók. A legújabb "India" intenzív, pikáns aromájú kávé. A testes ízt kakaós, pirítós kenyér jegyek kísérik, csokoládés utóízzel és egy csepp édességgel. Indiában a kávé sűrű növényzetben nő borssal, vaníliával, kardamommal és citrus gyümölcsökkel együtt.
Kíváncsi rá, konkrétan hol termett, hogyan, milyen körülmények között, kinek a farmján pontosan az a doboz MonoArabica területszelektált illy kávé, amit megvásárolt? A doboz alján levő kód beírásával azt is Tovább
Kíváncsi rá, konkrétan hol termett, hogyan, milyen körülmények között, kinek a farmján pontosan az a doboz MonoArabica területszelektált illy kávé, amit megvásárolt? A doboz alján levő kód beírásával azt is megnézheti a MonoArabica website-on.
Az illy IperEspresso kapszulás kávéban akár 30%-kal több kávé alapanyag van mint más gyártók kapszuláiban. Egy illy iper kapszulában ugyanis 6,7 gramm kávé van, míg a legelterjedtebb, más kapszulás rendszerek kapszulái csupán 5 gramm kávét tartalmaznak.
"Missziónk, szenvedélyünk és mániánk, hogy a lehető legfinomabb kávét készítsük, amit a természet kínál, és amit a legjobb technológiával és a szépség iránti állandó törekvésünkkel erősítünk." Andrea Illy - vezérigazgató
Tudta Ön, hogy az illycaffé-t a magyar származású Illy Ferenc, azaz Francesco Illy alapította 1933-ban Triesztben? Kezdetben a Hausbrandttal közösen dolgozott, de miután ők nem voltak vevők az ötleteire önállósította magát. Ma már a család harmadik generációja vezeti a céget, mely a világ 140 országában van jelen. A minőségi kávé világának etalonja. Magyar ... Tovább
Tudta Ön, hogy az illycaffé-t a magyar származású Illy Ferenc, azaz Francesco Illy alapította 1933-ban Triesztben? Kezdetben a Hausbrandttal közösen dolgozott, de miután ők nem voltak vevők az ötleteire önállósította magát. Ma már a család harmadik generációja vezeti a céget, mely a világ 140 országában van jelen. A minőségi kávé világának etalonja. Magyar gyökereiket olyannyira tisztelik, hogy a gyár területén tiszteletbeli magyar konzulátus is van.
A kávé világát forradalmasító 7 találmányból 3 az illy nevéhez fűződik. Kettőt az alapító, Illy Ferenc talált fel: 1. Illetta (1934): a mai eszpresszógépek elődje, melyben Illy Ferenc először cserélte fel az addig használt gőzt nagy nyomású levegőre. 2. Nyomás alatti csomagolás (1935): a kész pörkölt kávé dobozolása során a benne levő oxigént nagy nyomás ... Tovább
A kávé világát forradalmasító 7 találmányból 3 az illy nevéhez fűződik. Kettőt az alapító, Illy Ferenc talált fel: 1. Illetta (1934): a mai eszpresszógépek elődje, melyben Illy Ferenc először cserélte fel az addig használt gőzt nagy nyomású levegőre. 2. Nyomás alatti csomagolás (1935): a kész pörkölt kávé dobozolása során a benne levő oxigént nagy nyomás alatt nitrogénnel helyettesítik, ezáltal az a nyitásig megőrzi prököléskori frissességét! Ez tette lehetővé a világméretű exportot az illy-nek. 3. Az első adagos kávé (1970): az Easy Serving Espresso (ESE) , melyet nyílt szabvánnyá tett az illy, ma is sok cég gyártja a papírfilterbe tömörített ESE podos kávét.
Az illy mai napig legfontosabb találmányát, a nyomás alatti csomagolást a kényszer szülte. Mikor Francesco Illy szakítani akart partnerével, Hausbrandttal, megállapodtak, hogy a Hausbrandt Triesztet látja el kávéval, Illy pedig a városon kívüli területeket. Csakhogy a frissen pörkölt kávé levegővel érintkezve nagyon hamar veszít minőségéből, így meg kellett oldani, ... Tovább
Az illy mai napig legfontosabb találmányát, a nyomás alatti csomagolást a kényszer szülte. Mikor Francesco Illy szakítani akart partnerével, Hausbrandttal, megállapodtak, hogy a Hausbrandt Triesztet látja el kávéval, Illy pedig a városon kívüli területeket. Csakhogy a frissen pörkölt kávé levegővel érintkezve nagyon hamar veszít minőségéből, így meg kellett oldani, hogy minőségvesztés nélkül legyen messzebb is szállítható. Ekkor találta fel és szabadalmaztatta Illy Ferenc a ‘pressurization’ néven ismert, máig használt módszert, mely mind a mai napig a legfejlettebb, legtökéletesebb kávé csomagolási módszer. Lényege, hogy nagy nyomás alatt a kávéban levő oxigént nitrogénnel helyettesítik, így tökéletesen konzerválják a frissen pörkölt kávét. Ez a technológia tette lehetvé az illy számára a világméretű exportot, és ez tette szükségessé olyan csomagolás használatát, amelyik hosszú távon kibírja a megnövelt nyomást. Az illy kávék jellegzetes, fémdobozos csomagolása ennek a technológiának köszönhető. A jellegzetes, kávézókban a darálón látható 3 kg-s fém kávésdoboz formáját már sokan másolják, a nagy nyomás alatti csomagolástechnológiát azonban nem alkalmazzák.
Az illy vendéglátóhelyken a darálókon látható 3 kg-s kávéjának jellegzetes fémdobozos csomagolását már sok más gyártó másolja. De csak a külcsínt, a nagy nyomás alatti csomagolástechnológia, a 'pressurization', - melynek során nagy nyomás alatt a frissen pörkölt kávéban levő levegőt nitrogénnel helyettesítik - nincs mögöttük. Az ugyanis megköveteli, hogy ... Tovább
Az illy vendéglátóhelyken a darálókon látható 3 kg-s kávéjának jellegzetes fémdobozos csomagolását már sok más gyártó másolja. De csak a külcsínt, a nagy nyomás alatti csomagolástechnológia, a 'pressurization', - melynek során nagy nyomás alatt a frissen pörkölt kávéban levő levegőt nitrogénnel helyettesítik - nincs mögöttük. Az ugyanis megköveteli, hogy egytelen hibás kávészem se kerüljön a dobozba.
Egy csésze eszpresszó ötven szem kávéból készül.  Elég csupán egyetlen! hibás, rossz szem, hogy elrontsa az egészet, de az illynél ez soha nem történhet meg. A kávészemek egyenkénti válogatása, a kézi szüreteléstől a pörkölésig olyan szigorú, hogy hiba nem történhet. Az illy a lehető legjobb, több szűrőn és vizsgálaton átment kávéalapanyagot saját ... Tovább
Egy csésze eszpresszó ötven szem kávéból készül.  Elég csupán egyetlen! hibás, rossz szem, hogy elrontsa az egészet, de az illynél ez soha nem történhet meg. A kávészemek egyenkénti válogatása, a kézi szüreteléstől a pörkölésig olyan szigorú, hogy hiba nem történhet. Az illy a lehető legjobb, több szűrőn és vizsgálaton átment kávéalapanyagot saját fejlesztésű csúcstechnológiájával, lézeres válogatógépekkel monitorozza. Minden egyes kávészemet több oldalról fotóznak le, a defektes szemeket levegővel kifújják a többi közül. Természetesen, ennek áldozatául esnek a hibás szem melletti kávészemek is, de az illy csak így tudja biztosítani, hogy egyetlen rossz, a keveréket elrontani képes szem se kerüljön a keverékbe. A válogatás olyan szigorú, hogy az ily módon keletkezett selejtet más gyártók megvásárolják az illytől és felhasználják keverékeikben.
Az illy tudománya abban rejlik, hogy mindig ugyanazt a magas minőséget képes előállítani a folyamatosan változó kávétermésből. Az illy az egyetlen kávés cég a világon, aki kizárólag egyetlen, 100 % Arabica kávékeveréket készít mely 3 kontinenst és 20 országot átszelve a legjobb ízeket hozza el. Brazíliai arabica a kávé leghangsúlyosabb íze. Costa Ricából ... Tovább
Az illy tudománya abban rejlik, hogy mindig ugyanazt a magas minőséget képes előállítani a folyamatosan változó kávétermésből. Az illy az egyetlen kávés cég a világon, aki kizárólag egyetlen, 100 % Arabica kávékeveréket készít mely 3 kontinenst és 20 országot átszelve a legjobb ízeket hozza el. Brazíliai arabica a kávé leghangsúlyosabb íze. Costa Ricából származnak a csokoládé és karamell édes nyomai. Etiópiából jön a virágos, gyümölcsös aroma. Indiai a fűszeres íz. A legritkább összetevő a tudás, amivel összekeverik, hogy a 9 különböző arabica aromája mindig ugyanazt az állandó harmóniát adja.
Az illy keverék 9féle, legjobb minőséget képviselő Arabica nyerskávé összetevője mindig más termőhelyekről származik, a jellegzetes illy ízt azonban mindig kikeverik belőlük az illy különleges ízlelési képességekkel született, majd 8 év alatt kiképzett kávé sommelier-i. Az összetevőket folyamatosan elemzik, és olyan arányban keverik, hogy a végeredmény mindig ... Tovább
Az illy keverék 9féle, legjobb minőséget képviselő Arabica nyerskávé összetevője mindig más termőhelyekről származik, a jellegzetes illy ízt azonban mindig kikeverik belőlük az illy különleges ízlelési képességekkel született, majd 8 év alatt kiképzett kávé sommelier-i. Az összetevőket folyamatosan elemzik, és olyan arányban keverik, hogy a végeredmény mindig ugyanazt a kellemes, gyümölcsös illy aromát adja, melynek koffeintartalma 35% - 40%-kal alacsonyabb mint a legtöbb más, robusta kávéfajtát is tartalmazó kávéké.
Az Arabica kávék koffeintartalma 35-40 %-kal alacsonyabb mint a Robustáké. Az alacsony koffeintartalom miatt jó minőségű Arabica kávéból több fogyasztható, egészségesebb.
Az illy márkájában a kávé, a kultúra, a művészet és a design találkozik. Az illynél az eszpresszó művészet, amit ehhez illő köntösben kínálnak. Az illy kávé iránti rajongását minden terméke tükrözi. Így emelte ... Tovább
Az illy márkájában a kávé, a kultúra, a művészet és a design találkozik. Az illynél az eszpresszó művészet, amit ehhez illő köntösben kínálnak. Az illy kávé iránti rajongását minden terméke tükrözi. Így emelte művészetté és design ikonná - az Ernesto Illy idealisztikus espresso csésze leírásának alapján Matteo Thun által megalkotott - jellegzetes formájú csészéjét is, melyet 1992 óta immár 70 világhírű művész – pl. Pedro Almodóvar, Marina Abramovic, Anish Kapoor, Federico Fellini, Francis Ford Coppola - dekorált az illy Art Collection évente megújuló sorozataiban. A teljes csészesorozat végignézhető itt!
Akár magyar művész is tervezheti a 2015-ös milano-i Világkiállításra készülő illy Art Collection csészét! A tervezésére az illy nyílt felhívást tett közzé művészeti ... Tovább
Akár magyar művész is tervezheti a 2015-ös milano-i Világkiállításra készülő illy Art Collection csészét! A tervezésére az illy nyílt felhívást tett közzé művészeti oldalán .  Várják a művészek regisztrációját műveik feltöltésével, bemutatkozással. A jelentkező művészek közül az illy művészeti kurátorai a három legjobbat kérik fel az Expo-n bemutatandó csészék tervezésére.
Az illy a 2015-ös milano-i EXPO hivatalos kávé partnere. A világkiállítás mottója: 'A Föld élelmezése. Energia az élethez.' Az EXPO értékeihez nagyon közel áll az illy 80 éves öröksége: a ... Tovább
Az illy a 2015-ös milano-i EXPO hivatalos kávé partnere. A világkiállítás mottója: 'A Föld élelmezése. Energia az élethez.' Az EXPO értékeihez nagyon közel áll az illy 80 éves öröksége: a kávé világának holisztikus megközelítése, a kávétermelő országok mély ismerete, a tökéletesség keresése, a fenntartható fejlődés trendje, és a kulturális, művészeti események szervezésében való úttörő szerep, mely az illy-t mára az olasz eszpresszó világszerte ismert nagykövetévé tette.
Az illy nem csak kávé, életfilozófia. A csészék egyik népszerű sorozata az illy brandfilozófiáját hirdeti: LIVE HAPPilly. Az illy művészet és design iránti elkötelezettségét jól tükrözi, hogy magát a márkát hordozó illy logót sem egy reklámcég, hanem az egyik leghíresebb kortárs amerikai művész, James Rosenquist tervezte.
Az illy név jól cseng a design világában is. Ikonná vált Francis Francis kávégépei közül a klasszikus karos kivitelűt Luca Trazzi tervezte. A Francis Francis X1 a világ legtöbbet fotózott eszpresszó gépe, a Francis Francis Y1 pedig a rangos red dot design ’Best of the Best’ díját is elnyerte a háztartási gép kategóriában.
Az illy kávé iránti szenvedélye megmutatkozik abban is ahogy a kávét termelő farmerekhez és a környezethez viszonyul. Az illy az első cég a világon, mely megkapta a ‚Responsible Supply Chain Process‘ ( Tovább
Az illy kávé iránti szenvedélye megmutatkozik abban is ahogy a kávét termelő farmerekhez és a környezethez viszonyul. Az illy az első cég a világon, mely megkapta a ‚Responsible Supply Chain Process‘ ( Fenntartható Ellátási Lánc ) tanúsítványt a világ egyik legrangosabb minőségbiztosító szervezetétől, a DNV-től. Az illy a kávét nem a kávétőzsdékről, hanem közvetlenül a termelőktől vásárolja, ezzel a folyamatos magas minőséget, és a cég filozófiáját tükröző fenntartható fejlődést, méltányos kereskedelmet is elősegítve.
Az illy olyan minimum felvásárlási árat garantál a farmereknek, ami jelentős hasznot hoz nekik és közösségüknek is. Folyamatosan képzi a kávéframereket, díjakat tűz ki a legjobb minőségű kávét termelőknek, és olyan tudást ad át nekik díjmentesen, mely lehetővé teszi számukra a minőségi és környezetbarát termelést. Az illy ezzel elérte, hogy a kávéfaremerek ... Tovább
Az illy olyan minimum felvásárlási árat garantál a farmereknek, ami jelentős hasznot hoz nekik és közösségüknek is. Folyamatosan képzi a kávéframereket, díjakat tűz ki a legjobb minőségű kávét termelőknek, és olyan tudást ad át nekik díjmentesen, mely lehetővé teszi számukra a minőségi és környezetbarát termelést. Az illy ezzel elérte, hogy a kávéfaremerek között rangot jelent az illy beszállítójának lenni.
Az illy nem használja a legismertebb ’Fair Trade’ minősítést, mivel az a kávétermelő farmerektől várja el, hogy súlyos dollárezrekért maguk szerezzék meg a Fair Trade bizonyítványt. A Fair Trade magas kávéminőséget a fogyasztónak egyáltalán nem garantál, csak annyit, hogy egy magasabb árat kapnak a minősített farmerek a kávéjukért. Az illy ezzel szemben azt tartja... Tovább
Az illy nem használja a legismertebb ’Fair Trade’ minősítést, mivel az a kávétermelő farmerektől várja el, hogy súlyos dollárezrekért maguk szerezzék meg a Fair Trade bizonyítványt. A Fair Trade magas kávéminőséget a fogyasztónak egyáltalán nem garantál, csak annyit, hogy egy magasabb árat kapnak a minősített farmerek a kávéjukért. Az illy ezzel szemben azt tartja fontosnak, hogy saját magát, teljes beszerzési, termelési folyamatát - a cserjétől a csészénkig - minősíttesse külső szervezetekkel, így 4 különböző külső szervezet ( DNV, ISO, EMAS) által elvégzett minőségbiztosítási és fenntarthatósági tanúsítvánnyal rendelkezik.
Az illy több kávétermő kontinensen és Triesztben számos labort (Aroma Lab, Sensory Lab), és Kávé Egyetemet (Universitá del Caffé) is működtet. Egyáltalán nem használ Robusta kávét a keverékében, mivel kémiai, érzékszervi és más laborvizsgálatai is azt igazolják, hogy a Robusta kávénak jóval alacsonyabb az aromaértéke. Az illy töltelékkávénak tartja, ami csak ... Tovább
Az illy több kávétermő kontinensen és Triesztben számos labort (Aroma Lab, Sensory Lab), és Kávé Egyetemet (Universitá del Caffé) is működtet. Egyáltalán nem használ Robusta kávét a keverékében, mivel kémiai, érzékszervi és más laborvizsgálatai is azt igazolják, hogy a Robusta kávénak jóval alacsonyabb az aromaértéke. Az illy töltelékkávénak tartja, ami csak arra jó, hogy egy keverék minősége silányabb, és ezáltal olcsóbb legyen. A Robusta kávé egyedüli előnye, hogy használatával egyszerűbb vastag cremát elérni, az ízélményt azonban nagyon lerontja.
Az illy kávé egyenletes pörkölési minősége annak is köszönhető, hogy az illy először a 9 válogatott Arabica nyerskávéból összeállítja a blendet/keveréket, majd utána pörköl. A legtöbb gyártó a különféle alapanyagokat külön pörköli, majd utána keveri össze a blendet, ami kevésbé egyenletes minőséget eredményez.
A pörkölést követően a kávé összetett, de rendkívül illékony aromáját a levegő oxigénje órák alatt tönkreteszi, nehéz  épségben megőrizni. Pörkölés után a kávét túlnyomáson, a levegő kizárásával, nitrogén hozzáadásával (Pressurization) csomagolják, mely az illy szabadalma. Így őrzi meg a kávé felhasználásig aromáját és frissességét, melyet az illy... Tovább
A pörkölést követően a kávé összetett, de rendkívül illékony aromáját a levegő oxigénje órák alatt tönkreteszi, nehéz  épségben megőrizni. Pörkölés után a kávét túlnyomáson, a levegő kizárásával, nitrogén hozzáadásával (Pressurization) csomagolják, mely az illy szabadalma. Így őrzi meg a kávé felhasználásig aromáját és frissességét, melyet az illy 2 évig garantál. Így lehetséges, hogy Ön akár Budapesten, akár Triesztben vagy épp New Yorkban iszik egy csésze illy kávét, a minősége ugyanolyan 2 évvel később felnyitva is mint pörköléskor.
Az illy kávéscsészékből jó inni. Nem véletlenül, az illy dizájn ikonná vált klasszikus csészeformája maga is tudatos tervezés eredménye. Matteo Thun építész Ernesto Illy funkcionális, tudományos, idealisztikus kávéscsésze leírása alapján alkotta meg úgy, hogy az a legjobban szolgálja a kávé kvintesszenciája, az eszpresszó ízlelését, élvezetét, szépségét.... Tovább
Az illy kávéscsészékből jó inni. Nem véletlenül, az illy dizájn ikonná vált klasszikus csészeformája maga is tudatos tervezés eredménye. Matteo Thun építész Ernesto Illy funkcionális, tudományos, idealisztikus kávéscsésze leírása alapján alkotta meg úgy, hogy az a legjobban szolgálja a kávé kvintesszenciája, az eszpresszó ízlelését, élvezetét, szépségét.
Nem véletlen, hogy az illy otthoni használatra legfeljebb 250 gr-os kiszerelést gyárt, a többi gyártóval ellentétben nincs 1 kg-s kávéja. Ennek az az oka, hogy a pörkölt kávé felbontva nagyon hamar veszít a minőségéből, az 1500 féle illékony aroma hamar távozik a levegővel érintkezve, akárhogyan is próbáljuk visszacsomagolni. Mire egy 1 kg-s kiszerelésű kávét egy ... Tovább
Nem véletlen, hogy az illy otthoni használatra legfeljebb 250 gr-os kiszerelést gyárt, a többi gyártóval ellentétben nincs 1 kg-s kávéja. Ennek az az oka, hogy a pörkölt kávé felbontva nagyon hamar veszít a minőségéből, az 1500 féle illékony aroma hamar távozik a levegővel érintkezve, akárhogyan is próbáljuk visszacsomagolni. Mire egy 1 kg-s kiszerelésű kávét egy család elfogyaszt, többnyire addigra a kávé teljesen 'elfárad', és alig marad íze, aromája.
Nem véletlen, hogy az illy otthoni használatra legfeljebb 250 gr-os kiszerelést gyárt, más gyártókkal ellentétben nincs 1 kg-s kávéja. A pörkölt kávé legnagyobb ellensége ugyanis a levegő. Felbontás után hamar távozik a mintegy 1500 féle illékony aroma, akárhogy is próbáljuk visszcsomagolni. Míg egy család elfogyaszt 1 kg kávét a végére szinte alig marad benne íz, ... Tovább
Nem véletlen, hogy az illy otthoni használatra legfeljebb 250 gr-os kiszerelést gyárt, más gyártókkal ellentétben nincs 1 kg-s kávéja. A pörkölt kávé legnagyobb ellensége ugyanis a levegő. Felbontás után hamar távozik a mintegy 1500 féle illékony aroma, akárhogy is próbáljuk visszcsomagolni. Míg egy család elfogyaszt 1 kg kávét a végére szinte alig marad benne íz, aroma.
Következő tipp
Értesüljön híreinkről, akcióinkról!
Elfogadom az Espresso Kft Adatvédelmi Tájékoztatóját
Segítség vásárláshoz
Fogyasztó Barát
+36 1 422 1700 (H - P 9:00 - 17:00)
webshop@espressokft.hu
Developed by Oander Media Kft.



URL: http://estandard.hu/szamlazoprogram.html


Számlázó program biztosítása is része lehet könyvelési szolgáltatásunknak, amennyiben erre igény van. Az általunk rendelkezésre bocsátott számlázó program interneten keresztül történő munkavégzést tesz lehetővé. A számlázó program adatbázisát szerverünkre telepítettük, ehhez kapcsolódhat az ügyfél a kliens programmal. Használata ingyenes és a jogszabálykövetést is elvégezzük.
Az ügyfél teljes körű ügyviteli rendszerének kialakításában is segítséget nyújtunk: meghatározzuk milyen bizonylatokra van szükség, melyek a feladatkörök, megszervezzük az ügyviteli folyamatokat. Ehhez a fenti számlázó program mellett bank-, pénztár- és készletnyilvántartó programmal is rendelkezünk.
Off-line ingyenes számlázó program . (A ProgEn Kft. oldalán először klikk a bal felső sarokban a "sERPa" feliratra, majd a "Demo letöltése" menüpontra.)



URL: http://esterpress.hu


Ester Press
Webdesign és arculatépítés
Ajánlataival várja a biobolt
Horgolótű típusok, modellek
A légtisztító készülék fontossága napjainkban
Inviteles szolgáltatások online
Rendkívüli kerékpártartó a vonóhorogra
Arculatépítés
Stratégiai tanácsadás
Mitől sikeres egy weboldal?
Közzétéve 2014-01-29
A siker a legfontosabb szavunk lassan és mindenki azt szeretné, hogy vállalkozása szárnyaljon és eljusson a lehető legtöbb emberhez. Mindehhez ma már elengedhetetlen egy weboldal, amelyik magával ragadó, átlátható és egyszerűen megtalálható. Lassan mindenki ezermesterként funkcionál, de érdemes tudomásul venni, hogy bizonyos helyzetekben jobb szakemberre bízni a munka oroszlánrészét. A nagy kérdés tehát, hogy mitől sikeres egy weboldal? Nem elég csak elkészíttetni a legjobbakkal, megálmodni, megtervezni, hanem folyamatosan dolgozni kell rajta, szépítgetni, csiszolgatni, hogy a naprakész tartalom és design elkápráztassa a látogatókat. Nincs senkinek több perce, órája, hogy meggyőzze a leendő ügyfeleket, hogy jó helyen járnak, hiszen a tapasztalatok szerint 10 másodpercet töltünk átlagosan egy weboldalon és ha valamivel nem fog meg, akkor automatikusan tovább fogunk kattintani. Ez nagyon rövid idő, így egyértelmű, hogy az első benyomás talán a legfontosabb és csak ezután jöhet minden más. Olvasd Tovább →
Kategória Webdesign
Közzétéve 2015-05-11
Aki szeretne egészségére kiemelt figyelmet fordítani, annak mindenképpen érdemes felkeresnie ezt az online áruházat, ahol valóban megfelelő árak és széles kínálat várja a vásárlókat. Amennyiben a biobolt linkre kattint , akkor máris láthatja, hogy mennyire különleges termékek várják a megrendelőket. A gyógynövény kivonatok és az azokból készített termékek igen népszerűek. Étrend kiegészítőket is meg lehet vásárolni a portálon kedvező árak mellett. Ezeknek a segítségével lehetősége van arra, hogy immunrendszerét erősítse.
Különféle parlagfű készítmények is beszerezhetőek a biobolt kínálatából, amit egyre többen keresnek fel az utóbbi időben, annak széles kínálata és a jó ár-érték aránya miatt. Olvasd Tovább →
Közzétéve 2015-05-08
Horgolótű típusok
Kellemes, könnyed kézimunkához megfelelő eszközökre van szükségünk, ellenkező esetben az eredmény nem lesz annyira szép és tartós, mint ahogy azt szeretnénk. Az interneten számtalan helyről lehet ma már olyan kiegészítőket vásárolni, ahol a minőség az ár-érték arányában is megjelenik. A tű szettek között nagyon népszerűek a horgolótű készletek. A prémiumminőségű horgolótű műanyagból készül és extra vastagsággal rendelkezik, 7-20 mm-es vastagságban gondolkodhatunk. Tuniszi horgoláshoz például az egyenes, hosszú, legalább harminc centis horgolótűre van szükségünk.
Egy ekkora horgolótűvel természetesen egyéb kötési és horgolási technikát is ki lehet próbálni. Vastag fonalakhoz kell használni. Attól még, hogy a tű vastag, nem kell azt gondolni, hogy nehezebben tudnánk vele dolgozni, sőt, éppen ellenkezőleg, a tű használata nagyon könnyed és nem megterhelő. Magas minőséget képvisel a fémből készült horgolótű is. Ezzel a tűvel ugyancsak a tuniszi horgolást tudjuk kipróbálni, természetesen már vékonyabb fonalak használatával. A hagyományos fém horgolótű alumíniumból készül, így roppant könnyű. Többféle méretben kapható: 2, 2.5, 3, 3.5 és akár még ennél nagyobb is kérhető. A méreteket mindig a tű oldalán találjuk meg. Olvasd Tovább →
Közzétéve 2015-05-02
Bolygónk nagymértékű levegőszennyezettségtől szenved. Ez a probléma arányosan növekedik az ózonlyuk nagyobbodásával, ami a rengeteg káros anyagok levegőbe jutásának köszönhető. A légtisztító készülékekre még soha nem volt ennyire szükség, mint most. Minden légtisztító készülék magas minőséggel kell rendelkezzen ahhoz, hogy jól meg tudja szűrni a levegőt.
A levegő tisztasága a legfontosabb minden élőlény életben maradásához. Levegő nélkül meghal minden és ha szennyezett, akkor ez csak lelassul, de előbb-utóbb ahhoz fog vezetni. Nem mindegy, hogy miként éli le az ember a hátralévő idejét, egészséges tüdővel vagy nélküle. A légtisztító készülék használatára főként tüdőbetegeknek, asztmásoknak és allergiásoknak van szükségük, mivel nekik örök harc az egész életük. Olvasd Tovább →
Közzétéve 2015-04-30
Mik az infokommunikációs szolgáltatások?
Ha szeretne kapcsolatba kerülni egy olyan céggel, amely nagyszerű infokommunikációs szolgáltatásokat kínál, akkor ne habozzon, hanem legyen az Invitel ügyfele Ön is. Hogy pontosan mik az infokommunikációs szolgáltatások? Erre a választ megtalálja a honlapon, melyre egyetlen kattintás után van lehetősége belépni. Ha szeretne Ön is magas színvonalú szolgáltatást igénybe venni az internetezés, a telefonálás, a számítógépes adattárolás területén, akkor ne habozzon, hanem legyen Ön is az invitel.hu oldalának a látogatója. Kattintson a cikk elején a linkre: „mik az infokommunikációs szolgáltatások?” és máris láthatja, hogy milyen árak mellett tudja az adott szolgáltatást igénybe venni. Olvasd Tovább →
Közzétéve 2015-04-26
A vonóhorogra szerelhető kerékpártartó egyre népszerűbb
Az emberek jelentős százaléka szereti a biciklizést, hiszen ez egy szórakoztató és egyben egészséges tevékenység, amelyet társaságban is jó mulatság csinálni. A vonóhorogra szerelhető kerékpártartó segítségével sokkal egyszerűbb lesz elszállítani a biciklit a kívánt helyre. Sokan amiatt nem tudnak bizonyos helyzetekben kerékpározni, mert nem tudják magukkal vinni ezeket nyaralásra, vagy bárhová, ahová elutaznak. A tetőcsomagtartóra szerelhető megoldás időigényes, hiszen hosszú időbe telik, amíg biztonságosan felszereljük a biciklit.
A depresszió kezelése rendkívül fontos
Közzétéve 2015-04-25
A depresszió kezelése néha elengedhetetlen
Ahhoz, hogy egy betegséget kezelni lehessen, előbb fel kell ismerni, ami számos esetben nem történik meg sajnos. A depresszió kezelése szükséges lehet némely esetben, így fontos odafigyelni a tünetekre. Ami fontos, soha ne állítsunk fel diagnózist, főleg akkor, ha egy ilyen súlyos betegségről van szó, mivel csak egy valódi szakember tudja eldönteni, hogy valóban depresszió kezelésére van szükség vagy nincs szó ilyen betegségről. Így házilag nem is érdemes kezelésen gondolkodni, hiszen ezt ugyanúgy csak egy szakember tudja elvégezni, ahogyan a diagnózis felállítását is.
Azonnal beköltözhető új építésű eladó ingatlan
Közzétéve 2015-04-20
Ha egy eladó lakást keres, akkor mindenképpen nézze meg ezt a portált, hiszen itt lehetősége van arra, hogy megtalálja azt az ingatlant, amely jövőbeli otthona lehet. A legtöbben azokat a lakásokat keresik, melyeken már nincsen semmilyen alakítani való, kulcsrakészen várják a beköltözni vágyókat. Az itt megismerhető új építésű eladó ingatlan remek kialakítással rendelkezik. A cég kínálatában számos eladó lakás található a fővárosban és az ország számos pontján.
Nézze meg, hogy pontosan milyen feltételek mellett lehet hozzájutni az adott ingatlanhoz! A kínálatban vannak kisebbek és nagyobbak is. A garzonlakások főként az egyedülállók számára jelentenek remek lehetőséget. Olvasd Tovább →
A megfelelő stratégia megalkotása
Fontos a stratégia kiválasztása
Ahhoz, hogy egy cég jól működjön, szükség van egy kiválóan működő stratégiára, ám nem mindegy, hogy miként is alkotjuk ezt meg. A stratégia fogalmát nemcsak az üzletben használják természetesen, mivel messze túlnyúlik ezen. A meghatározások között vannak azonban közös pontok is, mint például az, hogy egy lehetséges utat választanak ki egy bizonyos cél eléréséhez. Néha szükség lehet egy szakember igénybe vételére is, hiszen amikor mindezt egy hozzá nem értő alkotja meg, lehet bármilyen jól kidolgozott ez a tervezet, nem biztos, hogy sikerhez vezet.
Kategória Stratégiai tanácsadás
Kihagyhatatlan lehetőség a klíma akció
Közzétéve 2015-04-14
Mindenképpen fontos, hogy alaposan megismerje a klímák piacán lévő termékeket, hiszen ahány gyártó, annyiféle típus szerezhető be. Érdemes ismert márkával bíró légkondicionálót beszerezni, hiszen ha esetlegesen bekövetkezik egy meghibásodás, akkor ahhoz sokkal könnyebben lehet alkatrészt kapni. A klíma akció ajánlatai között megtalálja Ön is azt a készüléket, amely árában és műszaki paramétereiben is megfelel az elvárásainak.
Egy klíma esetében a teljesítményre, a zajszintre figyeljen. Irodai munka esetében kifejezetten zavaró tud lenni, ha túlságosan hangos a klíma, így az legyen minél halkabb. A klíma akcióban légszűrővel rendelkező készülékeket is beszerezhet, melyek nem csak hűteni tudják a helyiség levegőjét, hanem a port is megszűrik. Olvasd Tovább →
Fagymentes minőségi mosópisztoly
Közzétéve 2015-04-12
Mosópisztoly
Az önkiszolgáló mosók akkor tesznek jó szolgálatot, amikor nincs ideje egyszerűen elmenni egy gépi autómosóba. Ám az is igaz, hogy sokan jobban szeretik a kézi mosókat, mint a gépi változatokat. A mosópisztoly a kézi mosók kiváltsága, ahol az ügyfelek saját maguk tisztítják meg az autót a szennyeződésektől. Szeretné tudni, hogy miként működik egy autómosás a kézi mosóban? Akkor tartson velünk a következőkben!
A mosás első fázisa mindig a sampon vagy az illatosított vegyszer felvitele, ami az autó fényezését nem teszi tönkre, de a makacs szennyeződéseket könnyedén feloldja. A mosósampon képes a vastag saras lerakódásokat is felszedni. Természetesen ebben a fázisban a mosópisztoly kis nyomáson folyatja a samponos vizet. Erre elegendő idő 60 másodperc, ami tartós végeredményt és tiszta autót garantál. Utána következik a magasnyomású mosás, ahol tiszta vízzel kezelheti az autó felületét és eltávolíthatja a samponos maradékot. Olvasd Tovább →
Izgalmas szórakozás Dixit kártyajátékkal
Közzétéve 2015-04-06
A játék szinte mindenkit kikapcsol. így nem csak gyerekek, hanem felnőttek is sokszor szeretnek megfeledkezni magukról és egy jót társasjátékozni vagy éppen kártyázni. Ha szeretne olyan játékra szert tenni, amely ténylegesen nagyszerű kikapcsolódást garantál, akkor ismerje meg többek között a Dixit kártyajátékot is, amely nagyon jó árak mellett áll a rendelkezésre. Kiválóan fejleszti a logikai képességet, a gondolkodást, a problémamegoldó készséget, amelyre egy gyermek esetében igencsak nagy szükség van.
Többféle, így eltérő nehézségű szintű Dixit kártyajáték szett szerezhető be. Használható teljesen önálló kártyajátékként is. Mivel kis helyen is elfér, így utazások alkalmával is nagyszerű társ lehet ez a kártyajáték. A linkre kattintva megismerhető a termék minden fontos paraméterével együtt. Olvasd Tovább →
A fűtés klímával egyre népszerűbb
Közzétéve 2015-04-01
Nagyon sokan használnak már légkondicionáló berendezést az otthonukban. Egy klímával nemcsak hűteni lehet az adott helyiségnek a levegőjét. Egy másik nagyon fontos tényező, hogy télen fűtésre is használható. A fűtés klímával kisebb lakásokban tényleg egy nagyon jó megoldás. Sokkal hamarabb meleg lesz az adott helyiségben, mintha a hagyományos, radiátoros fűtés működne.
Pillanatok alatt meleg levegő árasztja el a helyiséget, így a fűtés klímával egy komfortos lehetőség. Már csak azt kell eldöntenie, hogy mekkora teljesítménnyel rendelkező készüléket választ. Minden esetben figyelni kell arra, hogy a klíma teljesítménye igazodjon ahhoz, hogy mekkora helyiségben lesz használva, mert csak úgy lehet optimális energia felhasználás mellett üzemeltetni. Olvasd Tovább →
Nagyszerű egzotikus utak a kikapcsolódáshoz
Közzétéve 2015-03-22
Nagyszerű egzotikus utak
Egy jeles, emlékezetes alkalmat akkor lehet igazán feledhetetlenné tenni, hogyha egy olyan helyen ünnepeljük, ahová nem jutunk el bármikor, de ahol kellemes és nem a „hagyományos” élményekben lehet részünk. Ilyen alkalmak lehet egy nászút, házassági évforduló, de a karácsonyi vagy a húsvéti idő is. Ma már minden megvalósítható és a világ legszebb és legkülönlegesebb tájai várnak ránk, fantasztikus egzotikus utak és a legnagyobb kalandok garantáltak a Belsped Travel jóvoltából. Bármilyen hónapot írjunk is, egy kis kikapcsolódás, szórakozás és feltöltődés mindig jól jön. Nem kell feltétlenül megvárni a nyarat ahhoz, hogy valahová elutazzunk, hiszen az egzotikus utak minden időszakban felejthetetlen élményekkel gazdagíthatnak.
Kategória Szórakozás
Víztisztítók fürdőszobai csapokhoz
Közzétéve 2015-03-18
Fürdőszobai csapok
Manapság a tiszta víz rendkívül fontos életünkben. Ezt isszuk, ezzel tisztálkodunk otthonunkban, ezért fontos, hogy a felhasznált víz jó minőségű, tiszta és egészséges legyen. A fürdőszobai csapok biztosítják azt a lehetőséget, hogy könnyedén felszereljünk víztisztítókat rájuk. Olvasd Tovább →
Kategória Vásárlás
A stratégiai tanácsadás egyre fontosabb – 2. rész
Közzétéve 2015-03-05
A stratégiai tanácsadás jelentősége hatalmas
Amikor egy cég szakszerű stratégiai tanácsadást igényel, a legtöbb esetben három nagyobb munkakörről kell beszélni, a hatékonyságjavításról, a stratégiaalkotásról, valamint a szervezeti tanácsadásról. A megfelelő hatékonyság kizárólag egy jól kidolgozott stratégia útján érhető el, így kiemelt figyelmet kell szentelni neki. A hatékonyságjavítás folyamatosan feszültségben tartja a cégeket, hiszen ez az egyik legfontosabb, azonban a megfelelő stratégiai tanácsadás nélkül nehéz ezt elérni.
Hírek az Android világából
Közzétéve 2015-03-04
Napidroid
Egyre népszerűbbek az okostelefonok, hiszen ma már mindenki olyat szeretne vásárolni magának. Ilyenkor adódik a kérdés, hogy milyen típusú telefont érdemes venni. A napidroid egy olyan blog oldal, ahol választ kaphatunk ezekre a kérdésekre és minden másra is az okostelefonokkal, az operációs rendszerekkel és a mobiltelefonos alkalmazásokkal kapcsolatban.
A napidroid, mint ahogyan ezt a nevéből is sejteni lehet, főleg az androidos operációs rendszert használó telefonokkal foglalkozik. Érdekes híreket olvashatunk az oldalon, az androidos fejlesztésekkel, újdonságokkal kapcsolatban, vagy a legmodernebb telefon típusokról, amelyek ezt az operációs rendszert használják. Olvasd Tovább →
A Nike air max skyline sportolásra kiváló
Közzétéve 2015-03-03
Nike air max skyline
Ha régi sportcipője tönkrement, érdemes lehet új darab után nézni, hiszen kár lenne azért szüneteltetni a testmozgást, mert nincs megfelelő lábbelink. Az ideális sportcipő kényelmes, laza és nagy mozgásszabadságot biztosít a viselőjének. A Nike air max skyline rendelkezik ezekkel a tulajdonságokkal és viszonylag olcsón be is lehet szerezni.
A Nike céget bizonyára senkinek sem kell bemutatni. A cég sportruházati termékek gyártásával és forgalmazásával foglalkozik és már sok éve gyárt olyan minőségi lábbeliket, mint a Nike air max skyline. Ezek a cipők tökéletesen illeszkednek viselőik lábára és rendkívül időtállók, az intenzívebb használatot is jól viselik. Ha sok mozgással járó sportot végzünk, mint a futás, kosárlabda vagy a foci, akkor szükségünk van egy olyan cipőre, amely jó összhangban van a mi mozdulatainkkal és sokáig használható. Olvasd Tovább →
A stratégiai tanácsadás egyre fontosabb – 1. rész
Közzétéve 2015-03-01
A stratégiai tanácsadás rendkívül fontos
A cégek életében a jól kiválasztott stratégia egyre fontosabb szerepet kap, emiatt pedig azok a cégek, szakemberek is egyre fontosabbak lesznek, akik stratégiai tanácsadással foglalkoznak. Ahhoz, hogy egy cég hosszútávon, sikeresen jelen legyen a piacon, szükség van egy jól kiválasztott stratégiára, de a megfelelő szakemberek nélkül ez szinte lehetetlen. A piac folyamatosan változik, főleg ezekben a válságos időkben, ami egyik nap sikertörténet volt, az másnap már csődhöz juttathat egy céget, így kiemelt figyelmet kell szentelni minden apró stratégiai részletnek.
Tudnivalók a számítógépes grafikáról
Közzétéve 2015-02-24
A grafika fokozatosan alakult ki
Az első időszakban még egyáltalán nem volt grafikai ábrázolás a számítógépeken, ez a megjelenési forma csak később alakult ki. Az első időszakban mindent kizárólag számok, illetve betűk segítségével fejeztek ki. Szerencsére megvolt a fantázia a tervezőkben, így elkezdtek gondolkodni a különböző megjelenítési lehetőségeken, amelyek nemcsak látvány szempontjából nyújtottak volna többet. Így előbb a vonalak, majd más formák is megjelentek, ami azt eredményezte, hogy létrejött a kétdimenziós ábrázolás, ami a számítógépes grafika „atyjának” is tekinthető akár.
Kategória Grafika
Rendeljen a minőségi cserép és egyéb kiegészítők közül!
Közzétéve 2015-02-16
Minőségi cserép és egyéb kiegészítők
Semmiképpen nem szabad megfeledkezni arról, hogy egy ház felépítéséhez bizony kellenek a cserepek is. Amint az építési munkálatok során elérkezünk ehhez a fázishoz, akkor attól a pillanattól kezdődően, azonnal megrendelhetőek lesznek a minőségi cserép és egyéb kiegészítők. Persze már az idő elérkezése előtt is gondoskodni lehet a vételről, de az ütemezett szállítás is lehetséges. Így könnyen el lehet kerülni azt, hogy a minőségi cserép és egyéb kiegészítők felhalmozódjanak az udvaron. Ez fontosabb kérdés, mint ahogyan azt sokan gondolnák, mert sokat lehet a munkakörülményeken rontani azzal, amikor halmokban áll és útban van a minőségi cserép és egyéb kiegészítők. Ha készen vagyunk a darabszám megállapításával, akkor a következő körben azt kell eldöntenünk, hogy a megrendelni kívánt cserép egészen pontosan milyen típusú legyen. Oldalunkon Ön számtalan remek minőségű fajtát találhat, amelyek segítségével csodaszép lehet a ház teteje. Természetesen nemcsak az esztétikai szempont a lényeges, hanem a funkcionalitás is, ezért azt is meg szeretnénk említeni, hogy ezekkel a termékekkel Önnek a későbbiekben egészen biztosan nem lesz gondja. Ami azt illeti, mi a terrán cserép választékban nem ismerünk lehetetlent , úgyhogy nyugodtan fordulhat hozzánk olyan esetben is, amikor egy bizonyos kihívással kell a szakembereinknek megbirkózniuk. Olvasd Tovább →
A légkondicionálók egyre népszerűbbek
Közzétéve 2015-02-10
A nyári hőség ellen mindenképpen érdemes beszerezni egy klímát, amely mindig olyan hőmérsékleten tudja tartani otthonunkban a levegőt, hogy az a lehető legkellemesebb legyen. Ha rendelkezik otthonában egy nagyszerűen használható légkondicionálóval , akkor a nyarat a lehető legkellemesebb hőmérsékletben tudja eltölteni, hiszen ahány fokra beállítja a klímán a hőfokot, otthonában annyi is lesz.
Nézze meg, hogy ezen a honlapon miként tudja megvásárolni az adott légkondicionálót és ha megtalálta a megfelelőt, akkor adja is le megrendelését. Mindenképpen figyeljen arra a fontos tényezőre, hogy milyen teljesítménnyel rendelkezik a készülék, hiszen hosszú távon a használatának energiatakarékosságát ez fogja meghatározni. Olvasd Tovább →



URL: http://esther.hu/aktualis.php


Arcápoló termékek Testkezelő termékek Aromaterápia Masszázsolajok Kézápoló termékek Lábápoló termékek Napozásvédelem Dekorkozmetikumok
Örömmel üdvözlöm Önt az ESTHER Kozmetika weboldalán.
Az ápoltság, a jó megjelenés a mai világban már nem csak érték, de elvárás is velünk szemben. Mind a nők, mind a férfiak esetében így van ez, nemcsak a magánéletben, de főleg a munkahelyeken. A jó megjelenés kellemesen befolyásolja közérzetünket, ezáltal magabiztosabbá tesz bennünket.
Ennek eléréséhez bőrünknek rendszeres, szakértő ápolásra van szüksége. Szalonunkban magas szintű szolgáltatásainkkal, a méltán elismert VAGHEGGI termékekkel igyekszünk hozzájárulni ahhoz, hogy Ön igazán jól érezze magát a bőrében!
Célom, hogy a hagyományokat tiszteletben tartva, mégis folyamatos szakmai fejlődéssel, szakmai megújulással tudjak vendégeim rendelkezésére állni. Sokéves tapasztalattal, naprakész információkkal, a legújabb trendekkel kapcsolatos ismereteimmel segítem a hozzám forduló fiatalokat, idősebbeket, nőket, férfiakat egyaránt.
Az ESTHER Kozmetika vendégeként Ön egy közvetlen, nyugodt környezetben pihenve szépülhet. Töltődjön fel energiával, éljen harmóniában Önmagával, legyen összhangban a Világgal!



URL: http://esthetikdent.hu/index.php?option=com_content&view=article&id=36&Itemid=85


Teljes körű fogászati kivizsgálás, rákszűrés
Az első alkalommal mikor a rendelőnkbe jön, meghallgatjuk minden panaszát, ami a fogait illeti. Kikérdezzük a fogakkal kapcsolatos régebbi eseményekről valamint az általános egészségi állapotáról. Feljegyezzük azt ami ezek közül számunkra a kezelések során fontos lehet.
Ezek után megvizsgáljuk minden fogát, a fogak tartószerkezetét, az íny és a fogakat tartó csont állapotát. Felmérjük az esetleges fogínysorvadás mértékét, a fogak esetleges szuvasodását ,kopását. Átvizsgáljuk a régi töméseket és a régi fogpótlásokat. Felveszünk egy un. fogászati státuszt. Ez azt jelenti, hogy feljegyezzük a szuvas, hiányzó és eltávolítandó fogakat, illetve a meglévő felépítményeket, fogpótlásokat.
A vizsgálás során különös figyelmet szentelünk a szájüreg nyálkahártyájának esetleges egyéb nem fog eredetű betegsége jelei után kutatva. Ez a vizsgálat ami tulajdonképpen csupán megfigyelése a nyálkahártyának igen fontos a rákszűrés szempontjából. Különösen a dohányos betegek esetében
Minden megfigyelés feljegyzésre kerül.
Végül elmondjuk a látottakat a betegünknek és felállítunk egy előzetes kezelési tervet és készítünk egy árajánlatot. A kezelés időtartama kb. 30-45 perc.
Higiénés kezelés >



URL: http://esthetikdent.hu/index.php?option=com_content&view=article&id=37&Itemid=86


Higiénés kezelés és tanácsadás
Rendelőnkben különösen nagy hangsúlyt fektetünk a megelőzésre, és mivel a megelőzés a fogászatban a fogak ápolásával kezdődik a legalapvetőbb elvünk, hogy minden beteg átessen egy un. higiénés kezelésen és tanácsadáson. Ezért kezdjük a kezelések sorozatát a higiénés kezeléssel. Ilyenkor kiderül az is, hogy érintettek e fogak vagy fogcsoportok csontsorvadás által. Ezt a feladatot fogorvos vagy higiénikus végzi.
A higiénikus előbb egy ultrahangos géppel, utána pedig apró fejű kézi műszerekkel megtisztítja a fogakat, benyúl minden kis résbe, átpásztázza a fogak felületét, a tömések és koronák széleit. Végül felpolírozza a fogakat, eltávolítja az elszíneződéseket (kávé, tea, cigi, Cola…) és fertőtleníti a fogközöket.
Ellát mindenkit jó tanáccsal – amit feltétlenül érdemes megfogadni- és elmondja azt is, hogy ki milyen fogápolási eszközökkel, öblítőkkel egészítheti ki az otthoni fogápolás.
A kezelés nem igényel feltétlenül érzéstelenítést
Az eredmény: csodálatos sima és tiszta fogfelszínek és gyulladásmentes fogíny.
A kezelés időtartama 45-60 perc. Ritka súlyosabb esetekben, két ülésben végezzük a tisztítást.
Álltában félévente érdemes a kezelést megismételni.
Megelőzés, bővebben >



URL: http://esthetikdent.hu/index.php?option=com_content&view=article&id=39&Itemid=88


A Megelőzésről bővebben
Néhány szó a fogak ápolásáról
Néhány szó a szuvasodásról
Néhány szó a fogak pótlásáról
Néhány szó a fogínysorvadásról
Ahhoz, hogy az Ön fogai szépek és tartósak legyenek, a mi munkánk pedig eredményes, nem elegendő, hogy rendszeresen tisztítsa fogait. Vannak olyan területek, amik átlagos fogmosással nem tarthatók tisztán (pl. a fogközök és a fogíny alatti területek). Ilyen helyeken lepedék tapad meg, majd fogkő képződik, melyek a baktériumok szaporodásához ideális talajt képeznek. Ezért a mi célunk az is, hogy az Ön fogai tisztántarthatóak legyenek. Rendellenes fogsorok, elálló szélű, helytelen alakú tömések vagy koronák sokszor nem teszik lehetővé a fogak helyes ápolását.
A fogak közelében állandóan jelenlévő baktériumok fogínygyulladást – melynek tünete a vérző, fogmosáskor érzékeny íny – később akár fogínysorvadást – más néven parodontózist okoznak.
Ezért ha vérzik az íny fogmosáskor, vagy ha rossz a szánk íze vagy szaga ideje felkeresni egy fogászati higiénikust vagy a fogorvost.
A higiénés kezelés célja az egészséges szájüreg baktériumflórájának helyreállítása, a fogszuvasodás megelőzése és a fogínysorvadás jelenlétét és mértékére rámutasson, megteremtse a további fogíny kezelések feltételét.
A szuvasodásról >



URL: http://esthetikdent.hu/index.php?option=com_content&view=article&id=38&Itemid=87


Rendelőnkben különösen nagy hangsúlyt fektetünk a megelőzésre. És mivel a megelőzés a fogászatban a fogak ápolásával kezdődik a legalapvetőbb elvünk, hogy minden beteg átessen egy un. higiénés kezelésen és tanácsadáson és azt ha szüksége fél évenként megismételjük.
A fogak ápolásáról >



URL: http://esthetikdent.hu/index.php?option=com_content&view=article&id=40&Itemid=89


Amikor felfedezünk egy új szuvasodást, gyakran megkérdezik betegeim: „ És oda nem nő vissza a zománc?”
Sajnos nem. A lyuk – vagy szakszerűbben szuvasodás – a fog elsődleges károsodása. Oka, a hosszú általában sok éven keresztül a fog egy bizonyos felületén pangó lepedék. Ott, ahol a fog nem tisztul, rendszeresen ételmaradékok rétege rakódik egymásra, baktériumok telepszenek meg és kialakul a lepedék amit „plakk”-nak is nevezünk. Itt a szájban egyébként természetesen is létező baktériumok elszaporodnak, és olyan anyagot termelnek, ami lassan de biztosan feloldja és megbontja a zománc szerkezetét lehetőséget teremtve az újabb baktériumok megtelepedésére. – !!!!
Ezért fontos a fogak rendszeres ápolása, tisztítása!!!!
Amikor még csak a zománc felszíne érintett és még nincs tapintható hiány a folyamat még visszafordítható. A felület tisztántartásával és nagy mennyiségű flór bevitelével. - !!!! Ezért fontos rendszeresen, félévente a fogorvossal ellenőriztetni a fogakat! Ha a folyamat meggyengíti a zománcot és eléri az alsóbb rétegeket, a zománc beszakad és láthatóvá válik a laikus számára is a szuvasodás. Ilyenkor már érzékeny lehet a fog, fájhat is. Minél többet várunk a megoldással annál inkább mélyebb lesz addig, amíg eléri az un. fogbél-űrt. Ott ahol a fog számára létfontosságú idegrostok és vérerek futnak. Ha a szuvasodás ezt eléri vagy csak a közelébe kerül, a baktériumok elfertőzik és kialakul az igen fájdalmas és már sok ember számára álmatlanságot okozó fogbél-gyulladás. Általában az aki eddig nem ment el fogorvosához, annak igen sürgőssé válik a dolog. – !!!!
Ezért fontos idejében elmenni és nem várni, amíg megfájdul!!!!
A fogbél-gyulladás gyógykezelése a gyökérkezelés, ami szintén okozhat kellemetlenségeket. Ilyenkor a vérerek és az idegszálak eltávolításra kerülnek. A fog „elhal”. Következik a néha hosszan tartó kezelés, majd a gyökértömés, a csap és végül a korona.
A szuvasodást és következményeit meg lehet tehát előzni. Ehhez nem csak a fogak otthoni ápolása, de a fogászati ellenőrzések és a félévenkénti szakszerű tisztításra szükség van.
A fogak pótlásáról >



URL: http://esthetikdent.hu/index.php?option=com_content&view=article&id=42&Itemid=91


A fogak közelében állandóan jelenlévő baktériumok fogínygyulladást okoznak, melynek tünete a vérző, fogmosáskor érzékeny íny. Ha az állapot hosszú időn keresztül fennáll, a gyulladás ráterjed a fogak tartószerkezetére, a fogágyra.
Ezt hívjuk parodotózisnak. A folyamat előrehaladtával akár fogak, fogcsoportok is kilazulhatnak. Csak a rendszeres tisztítás és a rendszeres fogínykezelések akadályozhatják, lassíthatják le a folyamatot.
Röntgendiagnosztika >



URL: http://esthetikdent.hu/index.php?option=com_content&view=article&id=41&Itemid=90


„Miért kellene pótolni azt a fogat? Már évek óta kihúzták de nekem nem hiányzik!”
A hiányzó fogakat szinte minden esetben pótolni kell. Ennek nem csak esztétikai oka van, hanem sokkal inkább a fogazat egészségének megőrzése szempontjából fontos. Ha egy hátsó fog hiányzik és a hiány esztétikailag nem feltűnő, sok esetben a beteg nem tartja fontosnak a fog pótlását. Hosszú évekig nem tűnik zavarónak. Megszokja, sok esetben még rágáskor sem hiányzik. Csakhogy a fog hiányát a rágórendszerünket működtető idegvégződések zavarként észlelik, a fog helyét igyekeznek a szomszédos fogak betölteni emiatt elvándorolnak, bebillennek, elfordulnak, az ellenoldali fog - ami ily módon már nem vagy csak részben vesz részt a rágásban – kinő a helyérő, elrongálódik. Ezek a folyamatok lassan történnek, évek alatt. A beteg ezért nem észleli, hiszen hozzászokik a fog hiányához. Viszont az ily módon a helyükről elmozdult fogak idővel túlterheltek lesznek illetve rossz irányú terhelést kapnak. A rágásban rész nem vevő fogakra sokkal nagyobb mértékben rakódik a fogkő, sorvad az íny és végül elkopik a fognyak, érzékennyé válhat. Nem ritkán már akár egy fog hiány is okozhatja az éjszakai csikorgatást, csattogtatást, a fogak szorítását – különöse, ha még egy kis stressz is adódik az élet más területén. Ennek következtében az állízület kopik, kattog, gyulladás lép fel, ami fájdalommal jár. Mindez tovább gyűrűzhet egészen a rágó, - nyak,- vagy arcizomzat fájdalmáig.
Minél több idő telik el, minél tovább várunk a fogak pótlásával annál nehezebb visszaállítani az eredeti, egészséges állapotot.
Mindez a sok jelenséghez természetesen szükséges az egyén hajlama is, azaz a genetika. A jelenségek viszont felgyorsulhatnak és fokozódhatnak több fog hiánya esetén. Ezért kell minél előbb a hiányzó fogat pótolni!!!!
A fogínysorvadásról >



URL: http://esthetikdent.hu/index.php?option=com_content&view=article&id=43&Itemid=92


Ki tudjuk szűrni a szuvas fogakat, át tudjuk vizsgálni a régi tömések, fogpótlások állapotát és meg tudjuk vizsgálni a foggyökeret. Nem csak a diagnosztikában van segítségünkre hanem az egyes munkafolyamatok ellenőrzésekor.
Sokan tartanak a röntgentől, hiszen radioaktív sugárzást bocsát ki. Ez igaz de a sugár mennyisége olyan elenyésző és a modern röntgengépek olyan precízek, hogy a sugárterhelés szinte mérhetetlen. Azt szokás mondani, hogy egy fogászati röntgenfelvétel során a sugárterhelés annyi mind amekkora a világűrből származó sugárterhelés egy egy órás repülőút során.
Esztétikai fogászat >



URL: http://esthetikdent.hu/index.php?option=com_content&view=article&id=45&Itemid=94


Esztétikai fogászat - Fogfehérítés
A fogfehérítés egyre népszerűbb beavatkozás. Ma már szinte mindenki igényli. jó tudni, hogy a fogak nem lesznek neon fehérek. Azt sem lehet megmondani előre, hogy hány árnyalattal lesz fehérebb. A fehérítés a fogaink eredeti színét adja vissza, azt amilyen gyermekkorunkban volt. A fogak elszíneződése, a zománc összetétele, a gyermekkori és felnőttkori fogmosási szokásaink, valamint a táplálkozási szokásaink eredménye.
Ritka mellékhatásként jelentkezhet a fogak átmeneti érzékenysége. A fehérítő vizet von el a fogaktól, ami a nyálból hamar visszaépül a fog anyagába. A panaszok általában 12 órán belül megszűnnek.
Az egyenként elszíneződött, megszürkült fogakat – általában elhalt, gyökérkezelt fogak – más eljárással fehérítjük, egyenként és több ülésben. Sok esetben, a jobb hatás elérése érdekében el kell távolítani a régi tömést. Így az elszíneződött zománc mindkét oldalához hozzáférünk. Ebben az esetben is lámpával történik a fehérítés és az anyag is hasonló.
A kezelés során nem a fogak anyagának összetétele változik, hanem az évek során lerakodott elszíneződéseket oldjuk ki a fogzománc anyagából. Minden hiedelem ellenére nem ártalmas és nem gyengíti a fogakat.
Sokféle fehérítési mód van, de a leghatékonyabb az un. lámpás fehérítés. Nem kellemetlen, nem fájdalmas és 30 perc alatt kifehérednek a fogak. Miközben bekenjük a fogakat a fogfehérítő anyaggal és megvilágítjuk a lámpával, betegünk relaxál. Az anyag, amivel fehérítünk minden esetben egy un. peroxid. Hasonló ahhoz az anyaghoz, amivel a hajat szőkítik. A kezelés végén bekenjük a fogakat, egy ásványi anyagokat tartalmazó pasztával, az esetleges érzékenységet elkerülendő.
A kezelés időtartama 45-50 perc
Fogékszerek >



URL: http://esthetikdent.hu/index.php?option=com_content&view=article&id=48&Itemid=97


A legtöbb ember számára traumatikus élmény egy fog elvesztése. Sokszor egyszerűbbnek tűnik egy fog eltávolítása, mint a kezelése. A mi felfogásunk: menteni kell ami menthető.
A fogak megtartását célzó kezeléseknek lehetősége végtelen. Nagyon ritkán húzunk ma már fogat.
Fogtömése szinte minden embernek van. A fogászatban a tömés leg alapvetőbb ellátást képezi. Tömések készülhetnek cementből, amalgámból, műanyagból, kerámiából, fémből. Lehet fogorvos által készített egy ülésben vagy technikusi, ideiglenes vagy végleges, felnőttnek vagy gyereknek egyaránt. Ha egy fog lyukas, azt sajnos be kell tömni.
Elsődleges szempont a problémák megelőzése. Ezért igyekszünk a szuvasodásokat időben kiszűrni és ellátni. A tömőanyagok listája is végtelen. A kiválasztásában szem előtt tartjuk a fog adottságait, tehát a szakmai feltételeket és az Ön igényeit.
Műanyag tömések >



URL: http://esthetikdent.hu/index.php?option=com_content&view=article&id=49&Itemid=98


Tömések - Műanyag tömések
Esztétikus töméseknek nevezzük a fehér töméseket. Ma már szinte csak fehér tömések készülnek. Az amalgám ideje lejárt.
A legáltalánosabb fehér tömés, a műanyagtömés. Ezeknek az anyaga kiváló minőségű és a színük a fog színének megfelelő. Viszonylag gyorsan, egy ülésben elkészíthető. A műanyag tömések vették át a mindennapokban az amalgám helyét. Elkészítésük feltételekhez van kötve. Sokkal több időt és sokkal körültekintőbb munkát igényelnek, mint az amalgám. A tapasztalat szerint élettartamuk nem olyan hosszú, átlagosan 5 év.
A műanyagtömésnél sokkal pontosabb a technikus által készített műanyag vagy kerámiatömés. Ezek két ülésben készülnek. Nagy hiányok pótlására elsősorban rágófogakba szoktuk ajánlani.
Porcelánból >



URL: http://esthetikdent.hu/index.php?option=com_content&view=article&id=5&Itemid=224


Gyermekfogászat - Gyermeknap
Gondolt már rá, hogy gyermekének fogait megnézesse fogorvossal? Vagy az egészet az iskola fogorvosra bízza? Gondolt már arra, hogy a gyermeket időben megtanítsa arra, hogy a fogorvosnál nincs mitől félni? Vagy hagyja, hogy mendemondákkal és rémtörténetekkel elijesszék?
Gondolt már arra, hogy a gyermekét profik tanítsák meg fogat mosni, hogy megelőzzön, amit meg lehet?
Vagy talán még mindig Ön felügyeli a dolgot? Gondolt már arra, hogy már a fogváltás időszakában ki lehet szűrni, hogy kinek lesz szüksége fogszabályzóra, és hogy bizonyos rendellenségek kezelésére ez a legalkalmasabb időpont? Vagy későbbre halogatja, ha már a gyerek nagyobb?
Mi gondoltunk minderre és szeretnénk Önöknek és kis betegeinknek lehetőséget nyújtani arra, hogy megismerkedjenek velünk és mindazzal, ami a fogászat kevésbé kellemetlen része. Ezért minden hónapban egyik péntek délután gyermeknapot szervezünk, amikor elhozhatják gyermekeiket. Megvizsgáljuk őket - minden kényszer nélkül -, játékosan megmutatjuk nekik, hogyan kell a fogakat még tisztábban tartani, mi tesz jót a fogaknak vagy mi nem. És nem utolsó sorban felmérjük a fogazat állapotát és hogy rendben zajlik-e a fogváltás.
Kisebb beavatkozásokat is végzünk. De ha erre igény van, azt máskor, külön időpontban.
Ha fogszabályozás szóba jön, akkor csütörtök délutánonként a fogszabályozó szakorvosunkkal lehet konzultálni.
Kérjen időpontot...! Ára 3.000 Ft / gyermek



URL: http://esthetikdent.hu/index.php?option=com_content&view=article&id=52&Itemid=101


Tömések - Műanyag betétek
A műanyag betéteket nevezzük műanyag inlay-nek vagy onlay-nak. Kerámiaszemcsével dúsított műanyagból készülnek.
Mivel technikus készíti, nagyon pontosak és lehetőséget adnak a fog eredeti alakjának visszaállítására. A műanyagnak köszönhetően rugalmasabbak, mint a porcelán ezért nem törnek. Az felhasznált anyagok minősége egyre jobb ezért fokozatosan átveszik a porcelántömések helyét a mindennapi fogászatban.
A műanyag inlay a választandó megoldás minden olyan esetben, amikor a fog koronájának nagy része elpusztult, de még nem olyan mértékben, hogy a fogra koronát tegyünk.
Mivel a technikai laboratóriumban készül, két ülést igényel. A két ülés között általában 5-7 nap telik el, erre az időre minden esetben ideiglenes tömést készítünk.
A munka menete szinte azonos a porcelán tömések esetében leírtakkal.
Fogak pótlása >



URL: http://esthetikdent.hu/index.php?option=com_content&view=article&id=51&Itemid=100


Tömések - Aranyból
Az aranyból készült tömések a legjobb választás ott, ahol az esztétikának nincs nagy szerepe. Ilyenek például a hátsó rágófogak.
Az arany fizikai és kémiai tulajdonságait tekintve a legtökéletesebb anyag. Kitűnően formázható, hozzásimítható az fog anyagához, szinte összeolvasztható vele. Puha, ezért bekopik a megfelelő alakra rágás közben és nem terheli meg a fogat és az állízületet. Egy fog ellátása aranytöméssel szinte véglegesnek tekinthető. Kémiai tulajdonságainak köszönhetően, az arany megakadályozza a baktériumok elszaporodását tehát a fog nem szuvasodik a tömés szélein.
Elkészítésük két ülést igényel, mivel az inlayeket a technikus gyártja.
Műanyag betétek >



URL: http://esthetikdent.hu/index.php?option=com_content&view=article&id=53&Itemid=102


A fogpótlás – vagy protetika – körébe tartozik minden olyan eljárás, amely során a beteg számára a felépítmény a technikai laboratóriumban készül. Általában nem csak akkor beszélünk fogpótlásról, amikor tényleges fogat kell pótolni – tehát hidak, implantátumok és fogsorok esetében -, hanem akkor is, amikor egy fognak csak egy részét kell pótolni. Ezért tartoznak ide a koronák is, sőt a betétek – vagy inlay-ek / onlay-ek – is.
Hidak koronák >



URL: http://esthetikdent.hu/index.php?option=com_content&view=article&id=54&Itemid=103


Fogak pótlása - Hidak koronák
A korona egy kis sapka, amivel pótoljuk a fog valamilyen oknál fogva elvesztett zománckoronáját. Feladata, hogy megóvja a fogat a további káros hatásoktól és visszaadja a fog eredeti alakját. Egy jól elkészített, jól záródó korona, jobb és tartósabb mint egy nagyon nagyméretű akármilyen anyagból elkészített tömés.
A híd egy vagy több fog pótlását célozza, úgy hogy a híd pillérei – kettő vagy több – koronák. Egy híd nagyságát tagokban szokták megadni (két,- három,-négy.-stb.-tagú) és az árát is tagonként szokták kiszámolni.
Implantátumok >



URL: http://esthetikdent.hu/index.php?option=com_content&view=article&id=56&Itemid=105


Fogak pótlása - Fogsorok
Manapság ritkán húzunk fogat mégis sokaknak eljön, az a pillanat az életében mikor a fogorvos azt mondja: „Sajnos itt már csak egy fogsorral tudjuk a fogazatot helyreállítani.”
Mindenkinek a nagyi csattogó, élettelen, csúnya fémkapcsokkal megtartott régi protézise jut az eszébe.
Szerencsére ez nincs így. Nagyon ritkán készítünk teljes műanyag fogsorokat. Erre csak akkor van szükség, ha már egy darab fog sem marad amit megmenteni lehetne. De a teljes fogsorok is nagyon esztétikusak és csak akkor adjuk át Önnek, amikor Ön is meg van vele minden szempontból elégedve.
Ha meg lehet menteni akár egy kis foggyökeret is, akkor azt meg kell menteni, fel kell építeni és kitűnő elhorgonyzásul szolgálhat egy fogsornak. A fogakon elhorgonyzott fogsort részleges fogsornak nevezzük. Korszerű elhorgonyzási technikák nagyon szép, stabil és a beteg számára magas szintű komfortot biztosítanak.
Fogínybetegségek >



URL: http://esthetikdent.hu/index.php?option=com_content&view=article&id=57&Itemid=106


Rendelőnk különös hangsúlyt fektet a fogak tartószerkezetének megbetegedésének kezelésére – más néven a parodontológiára.
Ezért kezdjük a kezelések sorozatát a higiénés kezeléssel. Ilyenkor ugyanis kiderül az is, hogy érintettek e fogak vagy fogcsoportok csontsorvadás által.
Vérzik az ínye! Úgy veszi észre, hogy néhány fogról visszahúzódott az íny, esetleg már érzékeny a fog hidegre vagy már fogmosáskor is! Netalán elvándorolt egy fog, vagy úgy tűnik mintha meghosszabbodott volna!
Ezek mind intő jelek!
A fogíny betegségei mind ugyan arra az okra vezethetők vissza: a hosszan pangó fogkőre, lepedékre. Ezért a rendelőnkben nagy hangsúlyt fektetünk arra, hogy a betegeink megszokják és elfogadják azt, hogy minden fél évben el kell jöjjenek az ellenőrzéssel egybekötött higiénés kezelésre.
„A nagymamámnak makkegészségesen estek ki a fogai. Egy rossz foga nem volt!!!” - hallom nagyon gyakran.
Ez igaz lehet, és ha így van, akkor Önnek sürgősen tenni kell valamit, hogy ne így járjon. Ugyanis a fogágy betegségre való hajlam öröklődik. Nem mindenkinél alakul ki, aki nem gondozza rendszeresen a fogait. Szükségesek hozzá a gének és a családból gyermekkorunkba összegyűjtött baktériumok, melyek természetüknél fogva mindenki szájüregében jelen vannak.
A fogíny kezelése több ülést igényel, egyénileg készítünk kezelési tervet és árajánlatot.
Soft Lézer és APDT >



URL: http://esthetikdent.hu/index.php?option=com_content&view=article&id=58&Itemid=107


A gyökérkezelés sajnálatos de szükséges beavatkozás. Ha a fogon a szuvasodás elért egy bizonyos mértéket, egészen pontosan a fog belsejét ahol a vérerek és az idegrostok futnak (ez a fogbélűr), akkor azt a fogat gyökér kezelni kell. Ez a tény sok esetben nem előre látható. Csak a kezelés során derül fény arra, hogy ugyan a fog nem is fájt, a fogbélűr fertőzött vagy éppen már meg is nyílt. Ilyenkor nem kérdés, hogy akarjuk-e. A fogat muszáj gyökér kezelni, különben könnyen meglehet, hogy a kezelés után a fog nagyon fájni fog.
A fog belsejéből különleges apró műszerekkel eltávolítunk minden élő szövetet, megtisztítjuk belülről, megreszelgetjük, úgymond kitágítjuk és végül gyógyszerrel vagy egy végleges gyökértöméssel, lezárjuk.
Az eljárás nagyon sok körültekintést, figyelmet és türelmet igényel.
Előfordul, hogy a fog gyógyszeres kezelése több alkalmat vesz igénybe.
Általában az első alkalom kellemetlenebb és leginkább az időigény miatt.
A fogakat érzéstelenítjük ezért nem fájdalmas. Csak akkor kezdünk neki bármilyen kezelésnek, ha a fog már jól elzsibbadt.
Sürgősségi fogászat >



URL: http://esthetikdent.hu/index.php?option=com_content&view=article&id=64&Itemid=221


Szájsebészetre sajnos néha szükség van, a modern fogászat elengedhetetlen része. Már rég nem a feldagadt arcokról és vésővel és kalapáccsal kibányászott bölcsességfogakról szól. Ma már a modern gépek és eszközök széles skálája könnyíti a munkánkat és segít a betegek kíméletes és lehetőség szerint lelki traumamentes ellátását.
Gondoljunk csak arra, hogy milyen nagy hasznunkra vannak például az implantátumok és a csontpótló anyagok. Az implantátumok megjelenés kiszorította szinte teljesen a kivehető vagy részlegesen kivehető fogsorokat. Amíg régebben a hátsó rágófogak elvesztését csak kivehető fogsorokkal tudtuk pótolni, ma már szinte alig készítünk fogsort.
Lehetővé vált egy fog pótlása úgy, hogy nem kell a mellette lévő egészséges fogakat lecsiszolni. Esztétikailag kifogástalan, észrevehetetlen megoldás. A beavatkozás maga frappáns és egyszerű, kevésbé megterhelő, mint amilyen a fog eltávolítása volt.



URL: http://esthetikdent.hu/index.php?option=com_content&view=article&id=62&Itemid=219


A fogszabályzás igen divatos napjainkban. Nem csak azért, mert elérhetővé vált az esztétikai korrekció, hanem sokkal inkább azért, mert egyre több olyan fogazati rendellenesség kerül kiszűrésre, ami kezeletlenül sok egyéb egészségügyi probléma okozója lehet. Így például a fogak torlódása fokozott lepedék és fogkőlerakódást okoz ami közismerten a fogak szuvasodását és fogágy betegség kialakulásának a kiváltó tényezője. De az állízület kopása, fájdalma, kattogása, az izomzat állandó fájdalma, ami a nyak és a hát izomzatára is kiterjed és nem utolsó sorban az esztétika ami komoly önértékelési problémákat okozhat, mind az fogszabályozás orvosi javallatai közé tartoznak. Maga a kezelés hosszadalmas, néha évekig is eltart és az eredmény gyönyörű. A fogazat szabályos és az arc harmonikus.
Minden eset más, nem lehet általánosítani. A fogszabályzó készülék elkészítését és átadását egy nagyon alapos kivizsgálás és tervezés előzi meg. A fogszabályozó készülékek rugók által kifejtett erő segítségével irányítják a fogak elmozdulását a megfelelő irányba és a csont átépülését. Ezért a készülék átadása illetve behelyezését követően, havi rendszerességek vissza kell jönni úgymond aktiválásra. Ilyenkor a fogszabályozó kolléganő nem csupán egy kontrollt végez, hanem állít a készüléken, aktiválja azt.
Ha kezelésnek vége és a fogazat elérte a végső alakját, egy úgymond retenciós készülék kerül átadásra. Ezzel a készülékkel csak ritkán kell ellenőrzésre jönni. Az a feladata, hogy a fogakat a megfelelő helyen tartsa addig, amíg a csontozat a fogak körül meg nem erősödik. Aki ezt a készüléket nem hordja, veszélyezteti az elmúlt időszak munkájának eredményét
Sebészeti beavatkozások >



URL: http://est.hu/cikk/32964/cikk/32964/meg_egy_csok


Még egy csók
„ Még egy csók - és soha többé! / Isten áldjon mindörökké! / Szívből csordult könny sebez meg, / örök vágyban eljegyezlek ” - kezdődik Robert Burns Még egy csók című költeménye Szabó Lőrinc fordításában (Arany Jánosnál a veretesebb Egy hő csókot címet kapta), amely a brit kisrealista mester (nem Mike Leigh , hanem a másik), Ken Loach új filmjét ihlette.
A Riff-Raff, a Carla dala, az Édes kamaszkor és a Nevem Joe alkotója tehát ezúttal egy érzékeny szerelmes történettel jelentkezett, amely nem mentes az irodalmi utalásoktól sem: a XVIII. századi skót költő megidézésén túl egy népszerűbb motívumot, Rómeó és Júliáét is feleleveníti, csak itt az egymástól eltiltott szerelmesek meséjét - a korszellemhez, a bevándorlók és 2001. szeptember 11. által felkorbácsolt multikulturális Nagy-Britannia hangulatához igazítva - rasszizmussal és idegengyűlölettel fűszerezi.
A férfi, Casim (Atta Yaqub) másodgenerációs pakisztáni bevándorló, a nő, Roisin (Eva Birthistle) ír, katolikus és elvált. Történik mindez napjainkban, Glasgow-ban, a háttérben egy egyházi iskolával, ahol Roisin zenetanárként dolgozik. A helyzet tehát nem könnyű, és ezt Loach nem humorral és nevetéssel oldja fel (mint láthattuk azt néhány évvel ezelőtt a hasonló témájú A Kelet az Keletben), hanem a cinema direct eszközével a maga súlyosságában, egyszerűségében és bonyolultságában mutatja be a történteket, melyek nagyrészt a körül bonyolódnak, hogy egyik részről Casim hithű muzulmán családja, a másikról pedig a nő egyházközségének bigott vezetője próbálja meg elválasztani egymástól a fiatal szerelmeseket.
S habár a történet vége nem lesz olyan szomorú és visszafordíthatatlan, mint amilyenre a fent idézett Burns-sorok utalnak, és a film elején még néhány vicces mozzanatban is részünk lesz, ne számítsunk romantikus csókokra és könnyed szórakozásra, helyette készüljünk fel a mély és elgondolkodtató mondanivalóra, a súlyos társadalmi problémára és egy cseppnyi didaxisra.
2005.06.23
Ae Fond Kiss...
angol-belga-német-olasz-spanyol romantikus filmdráma, 104 perc, 2004
Ken Loach összehozott egy muszlim Rómeót és egy ír katolikus Júliát. Az angol kisrealista mester elgondolkodtató dolgozata az előítéletekről és az idegengyűlöletről.
Ken Loach
Atta Yaqub
Eva Birthistle
Shamshad Akhtar
Ahmad Riaz
Forgalmazza: Budapest Film
A film hivatalos oldala
A királynőért és a hazáért =kommentlufi_div("114049","/film/30751/a_kiralynoert_es_a_hazaert","oldalbox-filmpremierek_cikk-114049");?>
Olcsó whiskey amerikai akciófilm, 1973
Temple Grandin amerikai életrajzi film, 2010
Üvegfigurák amerikai filmdráma, 1987
Aladdin olasz fantasy, 1986
Julie & Julia - Két nő, egy recept amerikai film, 2009



URL: http://est.hu/cikk/38442/cikk/38442/cypress_hill__greatest_hits_from_the_bong


Cypress Hill: Greatest Hits From The Bong
(Columbia / SonyBMG)
Furcsa, hogy a kilencvenes hajnala óta színen lévő marihuánabarát hiphop együttes, a Cypress Hill csak most jelentet meg válogatáslemezt eredeti angol nyelvű slágereiből (1999-ben már volt egy a spanyol változatokkal), furcsa, hogy ez az album csaknem két évvel követi az azonos funkciójú klipgyűjteményt ( Still Smokin' – The Ultimate Video Collection ), ahogy az is furi, hogy mennyire sovány és hiányos lett ez a best of (az utolsó két sorlemezt, a Stoned Raiders t és a Till Death Do Us Part ot összesen két szám képviseli, és a What's Your Number? nincs köztük).
Más csapatoktól egy ilyen életmű-keresztmetszet talán korrekt teljesítmény lenne, de a Los Angeles-i Cypress Hill stílusa, eddigi munkássága mást követelne meg: egy rakás remixet és néhány élő felvételt, no és némi személyes kommentárt a bandatagoktól – de minimum az összes sikerdalt! Az Amerikában eredetileg 2005 végén megjelent Greatest Hits From The Bong albumon – mely a címét inspiráló 1993-as számot, a vizipipás szívást népszerűsítő Hits From The Bong ot különös módon nélkülözi – csak 12 (plusz a hozzánk eljutott 2006-os európai kiadáson 3 bónusz) szám kapott helyet, mindegyik angolul (amit azért érdemes másodszorra is hangsúlyozni, mert 1999-ben már kijött egy spanyol gyűjtemény, az inkább vicces, mint fontos, de legalább jól válogatott Los Grandes Exitos en Espanol ). Összehasonlításként, a 2004 elején DVD-n piacra dobott Cypress Hill-videógyűjtemény, a Still Smokin' 22 klipet (és 8 koncertfelvételt) tartalmaz, tehát nem lett volna nehéz valami hasonlót összerakni. No de lássuk, hogy ami van, az milyen.
Az anyag kronológiai sorrendben áll össze, vagyis nagyon erősen kezdődik. Az 1991-es címnélküli debütáló lemezről három szám került fel (a How I Could Just Kill A Man , a Hand On The Pump és a remek Latin Lingo ), ezek nyitják a válogatást, és ez szép és jó. A legjobb nazális latin rapper, B-Real (Louis Freese) és az alákontrázó Sen Dog (Senen Reyes) bolond hiphop pörgése, DJ Muggs (Lawrence Muggerud) keverése, illetve az egyszerre vicces és agresszív szövegvilág a magukat véresen komolyan vevő gangsta rapperek közt még ma is meglepően eredeti hangzásvilágot nyújt, noha a fiúk az első két lemezüket soha nem tudták se felülmúlni, se megismételni. Apropó második lemez: az 1993-as Black Sunday -ről az együttes nem hivatalos himnusza, az Insane In The Brain köszön vissza ránk, illetve a jóval komolyabb I Ain't Goin' Out Like That . Pipa, pipa.
Innentől viszont az eredeti összeállítás szerkesztői a további öt soralbumról csupán egy-egy számot válogattak be, sőt a 2001-es Stoned Raiders ről egyet sem, pedig ahhoz tartozott az emlékezetes Trouble és Lowrider kislemezpáros. A nálunk kapható európai verzió végére szerencsére odacsapták legalább a Lowrider t, plusz a megelőző két lemezről a latinos Tequila Sunrise -t és a rockos Can`t Get The Best Of Me -t, így ezzel a háromszámos bónuszblokkal kissé javult a helyzet, de hogy a Rock Superstar mellett nincs itt ellenpontként a párdarabja, a Rap Superstar , az megbocsáthatatlan, főleg hogy így a dupla – egy hiphop és egy hard rock korongot tartalmazó – 2000-es Skulls & Bones album nagyobbik, hiphopos részét nem képviseli semmi. Az pedig, hogy a legutóbbi Cypress Hill-slágert, a Clash-témára épített és a Rancid gitáros-énekesével, Tim Armstronggal felvett What`s Your Number? nem került fel a gyűjteményre, teljességgel érthetetlen.
A korábbi slágerek mellett a gyűjteményen találunk két vadiúj számot is, de azok sajnos nem igazán működnek: a zongorás nyitányú The Only Way egy kifejezetten nyálas szoft-rock hangminta (Ambrosia: Life Beyond L.
A. ) révén válik hallgathatatlanná, a jól induló EZ Come EZ Go pedig hamar belefullad saját monotonitásába. Akad egy remix is: a Tego Calderón közreműködésével készült Latin Thugs című remek 2004-es dalból egy reggaeton (Puerto Rico-i reggae-hiphop keverék) verziót is meghallgathatunk.
Szóval visszafordítva a mondást: több jobb lett volna.
6/10
Vízer
2006.04.27
Ganxsta Zolee & a Kartel: Greatest sHit
The Clash: The Essential Clash
Rancid: Indestructible



URL: http://est.hu/cikk/57928/cikk/57928/csernus_imre_a_veszelyes_ferfi


TV-műsor | Magazin | Napi ajánló | Filmek a tévében | Hírek | Interjú | Nézettségi adatok | Galéria
1 komment | Szólj hozzá!
Csernus Imre, a veszélyes férfi
Csernus Imre megosztó személyiség. Utálják vagy imádják, de senki sem tud elmenni mellette. Imádja az adrenalint, a veszélyt, és párjával újabban a gyerekvállalásról beszélget. A Nő című könyve hónapokon át vezette a sikerlistákat, és azt tervezi, hogy a férfiakról is ír majd.
A rajongók sohasem bocsátották volna meg nekem, ha nem pont olyan a hajszínem - Interjú Gillian Andersonnal
Gubás Gabi családi moziban játszik
- Olvastam a könyvedet, a Nő t. Hosszú hónapokon át vezette az eladási listákat. Szerinted miért volt ennyire sikeres?
- Szerintem nagyon nagy a probléma, ennyi a siker titka. Nagyon telibe talált bizonyos dolgokkal. Rengeteg visszajelzést kaptam, íméleket külföldről is.
- Nem merült fel az ötlet, hogy lefordítjátok?
- De, felmerült. De ez a kiadó dolga.
- Téged vagy szeretnek, vagy utálnak, ezt tapasztalom. A barátaim vagy imádták a könyvet, vagy azt mondták, hogy nem bírják ezt a vulgáris stílust.
- Tudatos volt ez a stílus. Nagyon sok olyan ember is van, akinél ott a könyv, kapta a barátnőjétől, aki segíteni akart neki, de nem meri elkezdeni olvasni. Az emberek félnek változtatni.
- Szerintem nem ártana egy ilyen könyv a férfiaknak sem....
- Fogok könyvet írni a férfiakról is, tervezem.
- Az emberek nem tudnak szakítani, elengedni. Te hogy szakítasz?
- Leülök a másikkal szemben, és elmondom, hogy mi van, és mi az, ami már nincs, és elmegyek.
- Hogy fogadják a nők az őszinteségedet?
- Az utolsó ilyen nagy vihart eredményezett, volt önsajnálat, hiúsági kérdést csinált belőle, felemlegette, hogy mennyit adott. Egyébként mindig két ember a ludas egy kapcsolat kudarcában, sohasem egy. Azóta rendeződött a viszonyunk, és néha beszélünk is.
- Most van kapcsolatod?
- Igen, négy éve tart.
- Házasság, gyerek?
- Most kezdtünk el róla beszélgetni.
- A barátaidnak próbálsz segíteni, ha látod, hogy problémáik vannak?
- Régebben próbáltam, ma már nem erőszakoskodok, ha kérnek, elmondom a véleményemet, de nem szólok bele az életükbe. Ugyanis ahhoz, hogy valakinek segítsünk, ahhoz kell az ő akarata is. Akarás a változásra.
- Nagyon sikeres volt a Bevállalja? Igen, vagy nem? című műsorod a Viasaton. Nem gondolkodtál azon, hogy máshol, más formában, de folytasd?
- Régebben gondolkodtam rajta, de mostanában nem. Jönnek megkeresések, amelyekkel magamban eljátszogatok, de nem izgat fel. Adott egyfajta adrenalint, de később megszűnt az újdonság varázsa. A média egy eszköz volt, és senki sem gondolta akkor, hogy ilyen sikeres lesz a műsor. Azt gondolom, hogy kevés ismert ember tudja használni az ismertségét. Én eldöntöttem akkor, hogy odafigyelek arra, hogy megmaradjak embernek. Felismertem, hogy az intimitás-zónám sérülni fog azzal, hogy foglalkoznak velem az újságokban, ekkor hoztam egy döntést, hogy a párkapcsolataimról soha nem beszélek, és megvédem a magánéletemet.
- Hogyan kapcsolsz ki a sok-sok problémás páciens után?
- Én reggelente vagyok egymagamban. Korán kelek, ilyenkor egyedül vagyok, a városban még nincs szinte senki. Sokat utazom az országban, előadásokat tartok, és az autóban kapcsolok ki, zenét hallgatok, bámulom a tájat. Teniszezem, régebben sokat úsztam, és járom a természetet hébe-hóba. - Elutazol nyáron valahová nyaralni?
- Mivel én egy mediterrán beállítottságú ember vagyok, ezért a tengerre megyünk pihenni. Horvátországot imádom, így az Adriára utazunk. Azt figyeltem meg, hogy akkor kezdem kipihenni magam, amikor már nem ébredek fel automatikusan reggel, és az alvásom kezd hosszabbodni. Sajnos a legtöbb ember nem pihen, azt gondolják, hogy nem jár nekik, vagy nem tehetik meg. Pedig a pihenés befektetés önmagadba.
- Aktívan vagy passzívan szoktál pihenni?
- Olyan helyre megyünk, ahol már voltam, célirányos andalgások lesznek, kávézás, emberek bámulása, piacon vásárlás, főzök majd halat, rákot.
- Olvasol?
- Esténként, munka után nincs energiám olvasni sajnos. Nagyon elfáradok napközben. Utoljára egy 18-19. századbeli kalózról szóló kalandregényt olvastam, a mélyebb töltetű könyveket a szabadságomon szoktam elővenni.
- Tévézel, mozizol?
- Néztem az Eb-t, a horvátoknak szurkoltam, nagyon megszerettem a focit, mióta a Győri ETO-nál dolgozom, ami már három éve tart. Nézni szoktam a Bajnokok Ligáját is.
- Milyen filmeket nézel?
- Például a Helyszínelők című sorozatot, imádom, mert kikapcsol. Szeretem még az orvosi témájú filmeket is. De rosszul vagyok a pszichológiai töltetű filmektől, a hideg ráz ki tőlük. Folyton benne érzem magam a filmben, és úgy érzem, mintha még mindig dolgoznék, és az számomra nem relaxáció. A súlyos gyerek-szülő problémázós, vívódós filmektől kiver a víz. Az akciófilmeket bírom, a humoros vígjátékokat, a kis lityi-lötyit, ami kikapcsol.
- Minden embernek vannak problémái. Téged mi foglalkoztat mostanában? Dolgozol magadon?
- Persze. Vannak problémáim nekem is. Engem most a megtartás témaköre izgat. Az elért dolgok megtartása sokkal több energiát igényel, mint a megszerzése. Izgat, hogy milyen új dolgokat fogok találni, hiszen ez a fejlődéshez elengedhetetlen. Én a minél nagyobb kockázatot és felelősséget bírom. Szeretem, ha valamiben van veszély. Éber vagyok, és várom az új lehetőséget, ami veszélyérzetet ad és adrenalint termel.
Forrás: Est.
Tv Magazin
Bánfalvi Laura
Minden elismerésem a doktor Úrnak, de ezt már iwiwen is írtam neki. Létezik, hogy van ebben az országban ilyen férfi mint Ő? Akinek nemcsak az a bizonyos 4 p betűs dolog számít ahogy ő mondta. Akinek érzelmi intelligenciája is van. Egy ilyen férfira vágyom évek óta. 29éves elvált anyuka.
2009-06-04 13:35:26
Fejtörők kicsiknek Francia animációs filmsorozat, I. évad: 52/8. Weela körhintája
Angelina, a balerina 37. rész
Dip és Dap Holland animációs filmsorozat: 29/24. Játsszunk idebent
Clarence Pretty Great Day With A Girl/Lost In The Supermarket
Rejtélyek városkája 2. rész: Headhunters



URL: http://est.hu/cikk/61845/cikk/61845/the_cure__4_13_dream


4 komment | Szólj hozzá!
The Cure: 4:13 Dream
8/10 (26)
(Geffen / Universal)
A 2000-es évek elején a Bloodflowers lemezanyaggal bezárt trilógia ( Trilogy ), a karrierööszegző Greatest Hits és 2004-es The Cure album után Robert Smith meghúzott egy korszakhatárt zenekara pályáján, drasztikusan változtatott az akkor már egy évtizede stabilnak tűnő felálláson (lásd: Festival 2005 ), és részben visszakanyarodott nyolcvanas évekbeli hangzásához. A tizenharmadik Cure-sorlemezt négy maxi ( The Only One, Freakshow , Sleep When I'm Dead , The Perfect Boy ) és egy azokból készült remix-EP ( Hypnagogic States ) vezette be, melyeket 2008 májusától kezdve havonta adtak ki (mindig az adott hónap 13-án), majd végül maga az album, a 13 dalt tartalmazó 4:13 Dream is megérkezett októberben (kis szépséghibaként nem 13-án, csak némi csúszással, a hónap legvégén).
A metálproducer Ross Robinsonnal (Sepultura, Korn, Slipknot, Amen, At The Drive-In stb.) készített előző album után Robert Smith úgy döntött, a Cure-hoz mégsem a fémes-rockos, lecsupaszított hangzás illik a legjobban, így az új lemez megírásához gyökeresen megváltozott koncepcióval álltak hozzá. A megszokott öttagú felállás 2005-re rövid időre trióvá fogyatkozott (Roger O’Donnell billentyűs és Perry Bamonte gitáros is lapátra került), majd az együttesben már két etapban (az alapítás idején 1976-78 tájban, illetve a legsikeresebb 1984 és 1993 közti periódusban) tizenkét évet lehúzó Porl Thompson gitáros visszavételével kvartettként folytatták, és a lemez munkálatai már így kezdődtek meg. A producer személye is változott, Robert Smith egy fiatal hangmérnököt vett maga mellé a stúdiómunkához, a huszonéves kora ellenére már jelentős szakmai tapasztalattal bíró Keith Uddin személyében.
Smith-ék a stúdiózás során az eredetileg dupla albumnak tervezett anyaghoz bőségesen rögzítettek számokat (összesen 33-at), az új szerzemények mellé néhány régi ötletet is átdolgoztak (a Sleep When I'm Dead például eredetileg az 1985-ös The Head On The Door csúcsalbum idején született), de végül elvetették a kétlemezes verzió ötletét, inkább a sötétebb hangulatú dalokat eltették talonba, és a poposabb, vidámabb számok közül válogattak össze tizenhármat a korongra.
A dalok többségében valóban energikusak, tempósak, hangzásukat tekintve pedig leginkább a nyolcvanas évekbeli Cure-t idézik meg (a felállásból adódóan persze minimalizált szintetizátorhasználattal). Az Underneath The Stars régi időket idéző depresszív lemezkezdése után a dark hangulat pillanatok alatt szertefoszlik, hogy majd csak a korong végén térjen vissza. Az első maxira másolt The Only One -on már egy optimista Robert Smith énekel, és ez a könnyed hangvétel jellemzi a folytatást is – a második kislemezdal, az alig két és fél perces Freakshow szokatlanul dinamikus és slágeres, csakúgy, mint a már említett Sleep When I’m Dead (a szövegek már más lapra tartoznak: Smith – még ha megfogalmazásában néha játékos is – továbbra sem tud elszakadni a csalódás-magány-halál témaháromszögtől). A klasszikusabb hangzású, a frontember fájdalmas-hisztérikus énekét előtérbe állító Cure-szerzemények között is találunk emlékezetes számokat, ilyen a slide gitáros Sirensong , a Reasons Why , a szintén kislemezes The Perfect Boy vagy a This. Here And Now. With You , amelyek egytől egyig azt példázzák, hogy a Cure akkor is képes jó dalokat írni, ha éppen a „vidám”, „optimista” arcát veszi elő.
2008.11.10
The Cure a songo.hu-n
Neeeemááár.... szerintem annyira jó lett... Persze a Disintegration-t semmi sem tudja überelni, de ez akkoris Cure és imádom az egészet. Robert még mindig nagyszerű számomra és ő az Isten! <3 Hiába, nekem ők még mindig a The Cure.... és azok is maradnak. (Persze ez csak az én véleményem....)
Curegoth
2009-03-06 00:53:11
Ha nem baj, itt most nem részletezem a véleményem, megírtam a saját fészkemben, ha gondoljátok, elolvasható:
http://hatvanypatkany.blog.hu/2008/11/16/the_cure_4_13_dream_2008
Hatványpatkány
2008-11-16 21:20:23
A lemez értékei többszöri hallgatás után jönnek elő. Először engem sem mozgatott meg igazán...persze főképp az új számokra voltam kiváncsi (azokra, amiket még nem ismertem...ez a 13 dalból csupán 7 volt, így picit rövidnek, kevés újdonságot hozónak tünt a lemez.) És valóban! A lemez kellően rövid (nem egész 53 perc), 4 számot már kislemezen elsütöttek róla (igaz, picit más keveréssel) az album megjelenése előtt, további kettőt meg koncertekről ismerhettünk. Az 'új' új számok közül elsőre bejött nekem a 'Forever' újkori átírata (The scream), a 'This,here and now, with you', a 'The reasons why' (eleje picit New Order -re emlékeztet), a 'The real snow white' , a 'The hungry ghost'...sőt, a 'Switch' is. Magyarán nem rosszak a dalok, ha ennyit ki tudok emelni. Az egy más dolog, hogy mennyire tűnik koncepció nélkül összeállítottnak a számsorrend, illetve, hogy mennyire tűnik lezáratlannak a lemez... Én éppen ezért megírtam belőle magamnak egy 17 számos verziót (kislemez B-oldalakkal kiegészítve) más számsorrenddel és elneveztem 4+13 DREAM -nek. így nekem jobban tetszik.
A Cure nem csak egyféle zenét csinál...tehát a beborulós gyöngyszemek mellett bőven alkottak ők vidámabb, rádióbarátabb nótákat is. Mindkét oldalukat szeretem (bár régen pont a Faith, Pornography és Disintegration -féle zenéikért szerettem meg őket).
Azért persze kiváncsibb vagyok a jövőre igért depis lemezükre.
curefan
2008-11-13 11:39:16



URL: http://est.hu/cikk/47204/cikk/47204/kimaradt_kate_beckinsale_a_die_hard_4-bol


Kimaradt Kate Beckinsale a Die Hard 4-ből
A szép színésznő saját férje, a Die Hard -sorozat negyedik részét, a Legdrágább az életed et rendező Len Wiseman miatt nem került végül be a látványos, akciódús filmbe.
Megsérült McClane hadnagy
Die Hard 4: hamarosan
Drágán add az életed! / Még drágább az életed (DVD)
14. Titanic Nemzetközi Filmfesztivál: vége
Titanic Fesztivál – 11. nap
„Egy jó házasságon is veszít néha az ember” – ismerte el Kate Beckinsale , amikor megtudta, hogy azért nem játszhat az év valószínűleg leglazább, leglátványosabb filmjében, a Die Hard 4 -ben ( Live Free or Die Hard , hazai bemutató: június 27.), mert a rendező túl közel áll hozzá, ugyanis a férje.
A szép színésznő ugyanis esélyes volt rá, hogy Bruce Willis mellett játszhasson, de Len Wiseman – akivel pedig négy évvel ezelőtt filmezés közben, az Underworld forgatása során ismerkedett össze – úgy döntött, hogy egy ilyen bonyolult, a hatalmas akciójelenetek miatt szokatlanul nagy figyelmet igénylő forgatáson zavarná őt egy közeli rokon jelenléte.
Beckinsale először nagyon sajnálta, azután rájött: végtére is jó, hogy így alakult, mert végül a magyar Antal Nimród rendezőtől megkapta az Elhagyott szoba ( Vacancy , hazai bemutató: július 26.) főszerepét.
(IC Press)
2007.04.28



URL: http://est.hu/cikk.php?cikkid=32448


Donnie Darko (filmzenelemez, dupla verzió)
(Sanctuary / CLS)
A Donnie Darko című 2001-es film húsz perccel bővített 2004-es rendezői változata a magyar mozikba és tékákba ugyan nem fog eljutni, de a filmzenelemez dupla verziója (mely a listavezető Mad World feldolgozást és az instrumentális aláfestő zenét tartalmazó eredeti filmzenealbum mellett egy másik korongon végre hozzáférhetővé teszi a film nyolcvanas évekből válogatott betétdalait is) azért hál`istennek kapható nálunk.
Sztárparádés szereposztása és szélesvásznú látványvilága alapján ugyan kevesen gondolnák, de a Donnie Darko kis költségvetésű független film volt. Emiatt az ifjú rendező, az 1975-ös születésű Richard Kelly például nem is mindig használhatta azokat a betétdalokat, amiket eredetileg elképzelt, be kellett érnie egy-egy olcsóbb választással. Ez a kényszer végül a film javára vált: az Echo & The Bunnymen The Killing Moon ja sokkal baljósabb nyitódal, mint a forgatókönyvben (és a Sundance Fesztiválon vetített munkaverzióban) szereplő INXS-féle Never Tear Us Apart , a kislányok táncjelentéhez pedig a Duran Duran Notorious című szuperfunkja sokkal pöpecebb, mint a forgatáskor használt Pet Shop Boys-féle West End Girls szintipopja, arról nem is beszélve, hogy ezekben az esetekben a bekerült dalok szövege is sokkal jobban – sőt szinte kísértetiesen – passzolt a film sztorijához. Az viszont, hogy a filmben felhasznált eredeti nyolcvanas évekbeli slágereket (Echo & The Bunnymen: The Killing Moon , Tears For Fears: Head Over Heels , Duran Duran: Notorious , Joy Division: Love Will Tear Us Apart , The Church: Under The Milky Way ) már nem volt pénz a filmzenelemezre is megvenni, súlyosabb csapásnak bizonyult: a 2002 januárjában Amerikában független kiadásban megjelent korongra így csak Michael Andrews remek aláfestő zenéje kerülhetett, továbbá a Mad World című régi Tears For Fears-szám még remekebb feldolgozása a zongorista Andrews és az énekes Gary Jules előadásában. A film rajongói így kénytelenek voltak egyéb lemezekről vagy az internetről leemelni a hiányzó dalokat, aztán összeállítani és kisütni saját Donnie Darko filmzenelemezüket.
A Mad World feldolgozás két évvel később, 2003/2004 fordulóján listavezető sláger lett Nagy-Britanniában, és annak nyomán végre normális terjesztést kapott Európában is az addig csak importként hozzáférhető filmzenelemez, de hogy bővített, betétdalos verzió is szülessen belőle, ahhoz 2004 őszéig, a Donnie Darko rendezői változatának angliai bemutatójáig kellett várni (addigra az amerikai kereskedelmi bukásából kultuszhírének, DVD -jének és 2002-es sikeres brit mozipremierjének köszönhetően feltápászkodó film végre behozta az árát, és nemcsak az újravágásához lett elég pénz, de a dalok megvásárlásához is). A dupla kiadvány egyik CD-je változatlan formában megőrzi az eredeti filmzenelemez anyagát, a másikon viszont ott vannak a fentebb említett Echo & The Bunnymen-, Tears For Fears-, Duran Duran-, Joy Division- és Church-slágerek. Továbbá a Patrick Swayze által játszott new age guru gagyi reklámfilmecskéinek gagyi aláfestő zenéje (a film vágójától, Sam Bauertől és fivéreitől), egy Ave Maria (a „folyékony lándzsák” jelenetéből), a mozitermi beszélgetés és a végefőcím alatt hallható hátborzongató kórusmű (Steve Baker & Carmen Daye: For Whom The Bell Tolls ), Cherita táncának aláfestése (Quito Colayco & Tony Hertz: Show Me ). Plusz az INXS-szám, ami végül mégiscsak visszakerült a nyitójelenetbe (ezért sajnos több másik dal is helyet változtatott a filmben), és egy 1985-ös felvétel az azóta Hollywood egyik vezető filmzeneszerzőjévé, többek közt Tim Burton állandó munkatársává lett Danny Elfman néhai new wave zenekarától, az Oingo Boingótól (a Stay az egyik konyhai jelenet alatt szól az új verzióban). Sőt – rejtett bónuszként – ennek a lemeznek a végén is szerepel a Mad World feldolgozás, nehogy már csak amiatt CD-t kelljen cserélni!
Hogy akkor most már minden dal megvan-e? Nos nem , az eredeti mozifilmben a Halloween partyn bömbölő metálszám, a Proud To Be Loud sajnos eltűnt az új verzióból (és nincs is ott helyette semmi: egy buli zene nélkül!), viszont a rendezői változatba bekerült egy újabb nyolcvanas évekbeli popdal, Aimee Mann korai zenekarától, a Til Tuesday-tól a Voices Carry , ami Donnie szobájában szól a film elején – és ezt is hiába keressük a lemezen. De ne legyünk telhetetlenek: ez így is a XXI. század egyik legjobb filmzeneanyaga, a XXI. század egyik legjobb filmjéhez (a 2001-es moziverzióról van szó természetesen, nem a 2004-esről).
Déri Zsolt
2005.05.11
Tears For Fears: Everybody Loves A Happy Ending
Duran Duran: Astronaut
INXS: I`m Only Looking - The Best Of
The Church: Forget Yourself
Pet Shop Boys: PopArt – The Hits
New Order: Waiting For The Sirens' Call
Quimby-koncerttel ünnepli tizenkettedik születésnapját az A38
Rendezőként is sikeres Puskás Peti



URL: http://est.hu/cikk.php?cikkid=35898


Kemény lecke volt - Dobó Kata
A múlt évezred legvégének hazai filmcsillaga 1997-ben, A miniszter félrelép ben tűnt fel először, a huszonegyedik századot azonban - egy kedvező, szivarfüstös fuvallatnak köszönhetően - már az amerikai vásznakon ünnepelte. Dobó Kata 2001-ben megkapta a maga 15 perc hírnév ét, ő mégis többre vágyik - többek között magyarországi karrierre. A héten bemutatott Csak szex és más semmi című romantikus vígjátékban be is bizonyítja, hogy nem érdemtelenül. A színésznővel a film forgatása idején, nyár végén beszélgettünk.
Az ember úgy képzeli, hogy mivel Hollywoodban - vagy minimum közvetlen szomszédságában - élsz, gyakran találkozol nagy színészekkel, példaképekkel. Igaz ez?
Igazság szerint ehhez nem kell Los Angelesben lakni, mert a legváratlanabb meglepetések néha itthon érnek engem. Három napja elmentünk vacsorázni Pesten, és teljesen véletlenül találkoztunk Geoffrey Rush sal, aki Spielberg gel forgatott a városban. Teljesen elolvadtam! Mellette ültem, elkezdtünk beszélgetni a történelmi filmekről, és eljutottunk egészen a Trójá ig, amelynek a castingján az utolsó fázisban már csak Diane Kruger és én versengtünk Heléna szerepéért. Amikor ezt Geoffrey megtudta, azt mondta, ha én kaptam volna a szerepet, százszor is megnézte volna a filmet! Engem az ilyen bókok tudnak igazán felvillanyozni, nem a tejfeles képű Ashton Kutcher ek.
A nőknek abba a típusába tartozol, akiknek bejön John Malkovich?
Számomra ő egy kicsit puhány, nem férfi. Nagyon jó színész, de valami hiányzik belőle. Én akkor vágódom hasra a vászon előtt, ha valaki iszonyú tehetséges és igazi férfi egyszerre.
Hogyan alakul a kinti karriered? Tényleg Steven Seagal felesége lettél? ( Gondolunk itt az A professzor című 2003-as filmre - a szerk. )
Persze, sőt igaziból is hozzámentem, mert annyira jó csávó! ( nevet ) Á, dehogyis! Erről a filmről inkább ne is beszéljünk... A Rollerball - Könyörtelen játék viszont, amiben egy szláv játékost alakítok, sokkal érdekesebb téma. Fizikailag és lelkileg megterhelő feladat volt négy hónapon keresztül bőrcuccban, hidegben-melegben görkorcsolyázni, és teljesíteni egy nagyon keménykezű rendező minden utasítását. Ez volt az első komoly amerikai szerepem, és a forgatás után úgy éreztem, feladom. Kemény lecke volt, de megérte a pályán maradni. Nagyon készülök a következő project re, mert - lekopogom - ősszel talán Romániában forgatok majd egy nagy stúdiófilmet. ( Az Olivier Martinez főszereplésével készülő, Blood and Chocolate című fantasy-horror forgatását Kata már be is fejezte, sőt az Elemi ösztön 2 -ben is szerepel! - a szerk. )
Mi a legkeményebb feladat a hollywoodi érvényesülésben?
Nem maga a színészet a kemény munka, hanem önmagad menedzselése, és hogy meg kell találni a megfelelő embereket, akik hisznek benned, és be tudnak juttatni a válogatásokra. Meg aztán a nyelvet is olyan szinten kell megtanulni, hogy ne csak maffiafeleségeket tudjál eljátszani, és hogy választhass a project ek közül. Igaz, hogy egy sikeres producerrel élek, de ez sokszor nem előnyt jelent, hanem hátrányt. Összességében úgy érzem, jó úton haladok, és most már elég jól beszélem az angolt ahhoz, hogy akár színházban is felléphessek. A Csak szex... forgatása miatt le kellett mondanom egy kinti felkérést, de bízom benne, hogy várnak még rám színpadi szerepek, és remélem, egy Csehov-darabban, mert oroszimádó vagyok.
Apropó színház! Miért vállaltad el Zsófi, a csélcsap primadonna szerepét Goda Kriszta filmjében?
Mert nagyon tetszett a forgatókönyv. Három éve olvastam először, és azóta vártam türelemmel, hogy elkezdődjön a forgatás. Borzasztó a magyar filmfinanszírozási rendszer, ez a nagy csúszás szegény Krisztát igazán megviselte, de szerintem mégis szuper munkát végzett. A forgatáson mindenki rendesen összekapta magát, és élvezte a közös melót - főleg én, mert Csányi Sanyival dolgozhattam. Azóta imádom őt, hogy a főiskolán osztálytársak voltunk!
És most már ő is majdnem akkora sztár itthon, mint Te.
Ettől a szótól kiver a víz. Az lenne az ideális, ha az emberek úgy kezelnének engem, ahogyan én saját magamat. Ha mindenkivel le tudnék ülni negyvenöt percre kötetlenül beszélgetni, ahogyan veled teszem, senki sem ismerne félre. Ha pedig igazi sztár lennék, akkor húszmillió dollárt keresnék egy filmmel. De itt még nem tartunk.
csmozi
2005.12.09
Már készül a festményanimációs Van Gogh-film



URL: http://est.hu/cikk/29125/cikk/29125/dirty_dancing_2


7/10 (13)
A nyolcvanas évek egyik kirobbanó sikere a Dirty Dancing volt, amely az elkészülte óta eltelt közel két évtizedben mit sem vesztett vonzerejéből. Nem véletlenül: a film a lehengerlő energia, a lobogó érzékiség és a naiv báj olyasfajta elegyével hatott és hat manapság is, amelyet csak ritkán sikerül kikeverni.
A második rész a szó szoros értelemben nem az első folytatása, lévén új helyszínt bejátszva és új hősöket felvonultatva igyekszik valamit átmenteni abból a hangulatból, amely a legendás darabot jellemezte. Az ötvenes évek végének Kubájában járunk, közvetlenül a Castro forradalmának kitörése előtti napokban, hónapokban. A 18 éves Katey a szüleivel érkezik Havannába, és itt egy teljességgel ismeretlen világ tárul fel előtte. A lány a kezdetektől idegenül mozog az amerikai kolónia modoros és művi valóságában - az affektáló cicababák és a neki kiszemelt férj, egy hitvány Leonardo DiCaprio-imitátor társaságában -, és egyre masszívabb vonzalmat érez a kubaiak természetesnek tetsző életformája iránt. Ez a vonzalom különösen azután nő naggyá benne, hogy megismerkedik a tüzes tekintetű és táncos lábú Javierrel.
Mi tagadás, a Dirty Dancing 2. nem furmányos sztorival dolgozik, ugyanakkor az alkotók dicséretére legyen mondva, hogy megpróbálták elkerülni az első rész egyszerű újraforgatását, és igyekeztek némi leleményt is belevinni filmjükbe: Kuba díszletként való felhasználása vagy az első rész bálvánnyá lett sztárja, Patrick Swayze néhány jelenetben történő bevetése igazán működőképes ötlet. Problémák csupán a film lényegét képező táncjelenetekkel adódnak, ezeket szemlélve ugyanis - a túlságosan szapora vágások miatt - egész egyszerűen nehezen hihető, hogy két különleges képességű táncos adja elő őket.
Homolka
2004.07.01
Dirty Dancing: Havana Nights
amerikai zenés film, 86 perc, 2004
A piszkos tánc ezúttal a festői Kubában borzolja a kedélyeket. Az egykori sikerdarab sztárja, Patrick Swayze egy kisebb szerep erejéig visszatér.
Guy Ferland
Patrick Swayze
Sela Ward
Forgalmazza: SPI
A film oldala az IMDb-n
állatti a film
2010-11-08 12:12:24



URL: http://est.hu/cikk/35733/cikk/35733/csak_szex_es_mas_semmi


10/10 (2)
Terézanyu csak a gyertyát tarthatta, amikor a Csak szex... alkotói Bridget Jonest átöltöztették harmincas magyar dramaturgnővé. A molekuláris ösztöntől hajtott szingli történetének friss feldolgozása csak annyiban idézi meg az egykori kereskedelmi kedvenc betűforgató játékot, amennyiben komolyan vesszük, hogy történetünk főhősét igenis Dórának hívják.
Ez a Dóra azonban nem pörget, de nem is mozizik, inkább felkínálja nekünk, hogy a vásznon nézzük végig ügyes-bajos kalandjait a látszólag erősebb nem díszpéldányaival. Merthogy a színházi kulisszák erdejében kallódó hölgyemény velejéig nő, ráadásul az a fajta, aki saját hibájából tanul. Akad is belőle bőven, kezdve a meztelen teraszsétától a török büfés csábítgatásán keresztül a nemzésfokozó hirtelenszex-projekt futtatásáig. Goda Kriszta társíró-rendező kiváló arányérzékkel, hízelgően pontos környezetrajzzal adaptálja filmre a Neoton Família örökbecsű slágerének („három fiú vár egyszerre engemet”) vezérgondolatát, mely szerint több csávóval randizni nem könnyű dolog.
Schell Judit megejtő bájjal jeleníti meg a kurafi bonviván (Csányi Sándor) és a gyászoló zeneszerző (Seress Zoltán), a szex és a szerelem, a tartós és az átmeneti kapcsolat közötti vívódást Dóra szerepében, akinek ráadásul még arra is marad ereje, hogy valamelyest konszolidálja a primadonna-barátnő Zsófi (Dobó Kata) szexuális életét. Teszi mindezt pikáns beszólások, színházi kulisszapoénok és nagy életigazságok kimondása közepette, melyeknek köszönhetően a Csak szex és más semmi (a Valami Amerika mellett) az új magyar közönségfilm egyik legfontosabb kilométerkövének tekinthető. Okos, pontos, humoros, és hiányoznak belőle az elsőfilmes hibák - ez a film olyan, mint egy öreg bérház felújított liftje: helyenként lassú, tele van firkantva ismerős mondatokkal, és mivel nyugati alkatrészek is vannak benne, gyakorlatilag minden szinten működik.
2005.12.01
magyar romantikus vígjáték, 97 perc, 2005
Szerelem a kulisszák mögött, avagy a színházi dramaturgnő kalandjai a nemzőképes nemmel. Goda Krisztina első rendezésével megkísérli megállítani Terézanyut.
Schell Judit (Dóra)
Dobó Kata (Zsófi)
Csányi Sándor (Tamás)
Gesztesi Károly (Paskó)
Jordán Adél (Saci)
Seress Zoltán (Péter)
Rátóti Zoltán (András)
Czapkó Antal (Ali)
Sinkó László (Tivadar)
Forgalmazza: HungariCom



URL: http://est.hu/cikk/46567/cikk/46567/st_andrea_szolobirtok


Főoldal | Balaton | Dél-Alföld | Közép-Dunántúl | Nyugat-Dunántúl | Dél-Dunántúl | Észak-Magyarország | Észak-Alföld
St. Andrea Szőlőbirtok
Dr. Lőrincz György a szőlészethez és a borászathoz való kötődését nem a szülői házban kapta útravalóként. Minden noszogatás és rábeszélés nélkül, ő maga döntött a pálya mellett.
Tóth István Tradicionális Pincészete
Finom bor a termelőnél
Borivóknak való…
Ha valaki mindezt szeretetből, alkotói vágyból teszi, biztosak lehetünk benne, hogy a keze alól kikerülő borok is magukon viselik ezeket a jegyeket.
Magyarország egyik legnagyobb borász-ígérete saját birtokának alapját akkor fektette le, amikor már úgy érezte, elegendő tapasztalattal és elképzeléssel rendelkezik ahhoz, hogy olyan borokat készítsen, amelyekről mindig is álmodozott. A 2002-es alapítás óta, egy sajnálatos esemény következtében, a társtulajdonosok személyében változás történt, amely a birtokon zajló munkára nem gyakorolt kedvezőtlen hatást.
A St. Andrea Szőlőbirtok területeinek nagysága 20,3 hektár, melyből 18,5 hektárt a közel múltban telepítettek be 5500, és ennél jóval magasabb tőkeszámmal. Az ültetvények kora többnyire 3-5 év között mozog, és azokat minden dűlőjükben alacsony kordonon művelik. A birtok Eger, Egerszalók és Egerszólát területein rendelkezik nagyon széles fajtaválasztékkal, melyek közül, arányát tekintve, a pinot noir emelkedik ki leginkább.
Lőrincz György nem tétlenkedik idősebb ültetvényeik tekintetében sem. A közelmúltban, a jóra és a még jobbra irányuló törekvése jegyében, az Egerszóláton lévő 32 éves olaszrizling ültetvényüket hektáronként tízezer tőkére sűrítette be. A birtok néhány megbízható szőlőtulajdonostól felvásárol termést is, amelynek művelését, minőségét a borász és kollégái rendszeresen ellenőrzik. Saját területeiken igyekeznek az organikus és a biodinamikus irányzatokat megalapozni. Minden boruk klasszikus, oxidatív módon készül. A fehérek fahordóban erjednek és érlelődnek, míg a kékszőlő fakádban, műanyag kádban és acéltartályban erjed borrá. Az érlelés részben új fahordóban történik 12-14 hónapon keresztül.
A St. Andrea tudatában van, hogy az Egri Bikavér újrafogalmazása mellett, nagy hangsúlyt kell fektetniük számos hazai fajta, többek között a kadarka és az olaszrizling ismertebbé tételére. Törekednek, hogy dűlőik, termőhelyeik, a terroir tulajdonságai a legnagyobb hangsúlyt kapják boraikban. Hisznek benne, hogy az Egri Borvidék tartogat kellemes meglepetéseket a világ borkedvelői számára.
Egri Borvidékért Alapítvány Eger, Városfal u. 1. Tel: 06-20-953-0912, 36/515-437 E-mail: info@egriborvidekert.hu
2007.03.27
10. Budapesti Pálinkafesztivál Budapest, 2015. május 7 - 10.
Budapesti Pálinkafesztivál Budapest, 2015. május 7 - 10.
Jazztavasz 2015 Budapest, 2015. május 7 - 9.
Kenyér- és Péksütemény Fesztivál Budapest, 2015. május 9 - 10.
Határon Túli Színházak Szemléje 2015 Budapest, 2015. május 11 - 15.
További fesztiválok



URL: http://est.hu/film/1649/film/1649/maraton_eletre-halalra


Maraton életre-halálra
Első blikkre azt hittem, újfent Stallone és Pelé emlékezetes focimeccsét bambulhatom végig, ám a stáblistára pillantva megvilágosodtam. Azért védelmemre szolgáljon, hogy több közös motívum is felfedezhető a két alkotásban.
Hogy mást ne mondjunk, részint sport tárgyú darabokkal van dolgunk, ugyanakkor szerepük szerint – Dustin Hoffmanhoz hasonlóan - a fent említett urak is derék árja barmokkal keverednek konfliktusba a Menekülés a győzelembe című darabban.
Az egyetemista Babe A maratoni futás megszállottja. Abban a tudatban él, hogy bátyja, Doc olajügynökként dolgozik, valójában azonban a titkosszolgálat megbízásából beépült a volt nácik titkos szervezetébe, hogy adatokat szerezzen annak vezetőiről. Így bukkant Dr. Zell, a hírhedt náci nyomára, aki az egyik koncentrációs tábor orvosa volt. A férfi a világháború alatt összeharácsolt gyémántokat az Egyesült Államokból Dél-Amerikába akarja csempészni. Amikor Docot a náci megsebesíti, a halála előtt még átadja titkát az öccsének. Emiatt Babe nehéz helyzetbe kerül, Zell és emberei vadászni kezdenek rá.
kirsch
Marathon Man
amerikai krimi, 120 perc, 1976
Egy egyetemista kutat baloldali apja öngyilkosságának okai után, egy bujkáló náci útrakel. Titkos ügyek, titkos ügynökök és a filmtörténet legrémisztőbb fogorvosi jelenete. "Biztonságos...?"
John Schlesinger
Roy Scheider
William Devane



URL: http://est.hu/film/7522/film/7522/legjobb_vedekezes


Legjobb védekezés
Dudley Moore bátran titulálható minden idők egyik legjobb humoristájának. Már csak a Tudnak-e repülni a hollók a víz alatt, vagy megfulladnak c. Peter Cookkal közös jelenetéért rászolgált, hogy elfeledjük filmográfiája gyengébb darabjait.
Mert ugyebár az Óvakodj a törpétől és az Arthur c. alapműveket leszámítva nem igazán sikerült kifognia emlékezetes produkciókat. A szóban forgó mű is jobbára vegytiszta ripacskodás, mint sem épkézláb poénokkal ellátott vígjáték.
Wylie Cooper mérnök az elmúlt tíz évben legalább egy tucat állást vesztett el, amiből feleségének a végletekig elege van. Érthető, hiszen a házuk már romokban áll, és a kocsijuk is felújításra szorul. Wylie új helye azonban ígéretesnek tűnik. Mint fejlesztőmérnök egyenesen a Pentagontól kap megbízást egy szupertank kifejlesztésére, ám szerencsétlenségére a harckocsi kipróbálása nem jár sikerrel. Fennáll a veszély, hogy Wylie újra elveszítheti az állását. Egy helyi bárban keres vigaszt, ahol Frank nevű kollégájával kezdenek a pohár fenekére nézni. Tőle hall először a KGB-ről...
Best Defense
amerikai vígjáték, 94 perc, 1984
Willard Huyck
Dudley Moore
Kate Capshaw



URL: http://est.hu/cikk/25118/cikk/25118/eminem_bekerult_a_kepbe_-_curtis_hanson


„Eminem bekerült a képbe” - Curtis Hanson
Az Eminem főszereplésével készült 8 mérföld című sikerfilm európai premierjére 2002. november közepén került sor a 46. Londoni Filmfesztiválon, ahol Curtis Hanson rendező nyilatkozott az est.hu-nak. A remek filmzenelemez ek kel megtámogatott 8 Mile a magyar mozikba 2003. február 20-án ér.
8 Mile
2Pac: Until The End Of Time
D12: Devils Night
Eminem: Without Me
Eminem: Cleanin' Out My Closet
Eminem esseni koncertje
More Music From 8 Mile (filmzenelemez) 1
8 mérföld 1
Elvis Presley hét filmje
Az 1945-ös születésű Curtis Hanson már a hetvenes évek elején elkezdett rendezni, elsősorban thrillereket és tinifilmeket, de csak a kilencvenes évek elején kapott nagyobb munkákat ( A kéz, amely a bölcsőt ringatja, Veszélyes vizeken ), és csak 1997-ben lépett a hollywoodi első vonalba, ám akkor rögtön a legnagyobbak közé: Szigorúan bizalmas című krimijét az év legjobb amerikai filmjei közt méltatták és kilenc Oscar-díjra jelölték, amiből Hanson el is nyerte a legjobb adaptált forgatókönyvnek járó szobrot, Kim Basinger pedig a legjobb női mellékszereplőnek járó trófeát. A rendező következő filmje, a Wonder Boys - Pokoli hétvége című vígjáték szintén szép siker lett (ezúttal Bob Dylan kapott Oscart a film betétdaláért), így a fentiek ismeretében nem meglepő, hogy Hansonra bízták Eminem első mozifilmjének rendezését. A The Slim Shady LP, The Marshall Mathers LP és The Eminem Show című sikeralbumok révén napjaink legnagyobb popsztárjának - és botrányhősének - számító Eminem (polgári nevén: Marshall Mathers) az önéletrajzi ihletésű 8 mérföld ben egy Jimmy Smith nevű fiatal fehér rappert alakít, akinek élete a Detroit szegénynegyedét határoló 8 Mile Road mentén zajlik, a gyár, a lakókocsipark és a fekete hiphop klubok között, de minden vágya, hogy raptehetségével kitörjön a nyomorból. A Rocky , a Szombat esti láz és a Flashdance által képviselt tradíciót nyers hiphop környezetbe helyező film, melyet Hanson a Korcs szerelmek mexikói operatőrével, Rodrigo Prietóval forgatott, már a november 8-i amerikai premierhétvégén behozta gyártási költségeit, és a kereskedelmi mellett óriási kritikai sikert is aratott. A 46th Regus London Film Festival díszvendégeként Európába látogató rendezővel a Hyde Parkra néző Dorchester Hotelben beszélgettünk.
- Amikor elhatároztam, hogy megcsinálom ezt a filmet Eminemmel, a döntésemet a környezetemben sokan vitatták. "Mit akarsz ettől a fickótól?" - kérdezték. Sok színésszel kerültem már kapcsolatba, aki hírhedt volt a szakmában, de az én hozzáállásom mindig az volt, hogy elfogadtam őket olyannak, amilyenek, hogy aztán meglássam, milyenek valójában. És eddig mindegyik ilyen közös munkám gyümölcsöző volt. Eminem iránti attitűdöm is ez volt: tisztában voltam a róla kialakult képpel - ami persze sokat változott, mióta belekezdtem ebbe a projektbe -, de ha azt az alakítást nyújtja, ami ahhoz kell, hogy a film működjön, akkor a közönség elfelejti az előítéleteit, és megy a figurával. Persze igyekeztem elősegíteni, hogy ez történjen. Az első néhány találkozásunk alkalmával például mondtam neki, hogy jó ötlet lenne, ha megváltoztatná a hajszínét, hogy eltávolodjon attól szőkített fazontól, amit Eminem védjegyeként ismerünk.
- Amit a filmben látunk, az az eredeti hajszíne?
- Igen, az eredeti hajszíne. Gondoltam, hogy ez segít nekünk távolságot tartani a Slim Shady figurától. És mondtam neki, hogy az is jó ötlet lenne, ha leadna néhány kilót. Azt gondoltam, hogy attól másképp érezné magát. És most, hogy visszanézem a korábbi albumain látható fotókat, lenyűgöző a különbség vizuálisan, hogy milyen a filmünkben, és milyen volt abban az időben.
- Mennyit kellett fogynia a szerephez?
- Ó, nem kellett hatalmas súlyt leadnia, a dolog jelképes volt. Ez kicsit olyan volt, mint Michael Douglast arra kérni a Wonder Boys forgatása előtt, hogy szedjen fel néhány kilót. Csak hogy a filmbeli figurája különbözőnek tűnjön attól, amit a közönség megszokott tőle. A nagy kérdés igazából nem ez volt, hanem az, hogy meg tudja-e csinálni. Erről kellett kielégítően meggyőződnöm, mielőtt elszánom magam, hogy leforgassam a filmet. És azért hogy megválaszoljam ezt a kérdést, vagy legalábbis hogy legyen a válaszhoz némi támpontom, elmentem Detroitba és tekintélyes időt töltöttem el Marshall társaságában. Megismertem egy kicsit, megvitattam vele a lehető legőszintébben, hogy miféle útnak vágunk neki, ha nekivágunk, és hogy mit várok tőle. Azért hangsúlyozom az őszinte szót, mert nemcsak tájékoztatni akartam arról, hogy milyen nehéz lesz, de azt is akartam látni, hogyan reagál arra, mikor ezt elmondom neki. Azt felelte, hogy nincs kedve egy - idézem - "Eminem-filmet" csinálni, vagyis egy olyan filmet, ami a zenéje miatt jönne létre, egy olyan filmet, ami a vizuális megfelelője lenne egy lemeznek, mondjuk egy kétórás videoklip. Hanem, ahogy megfogalmazta, egy igazán jó film részese akart lenni. Ez biztatást adott nekem, hogy folytassam. És tudom, hogy neki meg biztatást adott, amikor azt mondtam neki, hogy engem igazából a történet elbeszélése érdekel, és az, hogy belemerüljek ebbe a világba, az viszont, hogy ő benne legyen ebben a filmben, nem ütőkártya számomra, inkább egy kérdőjel. Ez lehet, hogy sértésnek hangzik, de valójában megnyugtató volt neki, mert így tudta, hogy az én nézőpontom szerint ez nem róla szól, csak egy alakítást akarok kapni tőle.
- Mi vitte rá önt, hogy a hiphop színtérről forgasson filmet?
- Nem úgy tekintettem, mint egy hiphop filmet, de nagyon vonzott a lehetőség, hogy egy olyan világba merüljek alá, amiből a hiphop kinőtt. És mindig is vonzott, hogy olyan történetet mondjak el, amelyben a figurák megpróbálnak rájönni, merre menjenek az életükben, és ebben az esetben fiatal emberekről van szó egy olyan környezetben, ahol a jelzőpontok vagy eltűntek vagy szabadon választhatók. Mindig érdekelt az is, hogy a modern társadalom faji kérdéseivel foglakozzam, és az is, hogy a művészetre reflektáljak, arra, ahogy a művészet lehetővé teszi a rajongóinak és a művelőinek, hogy átlépjék a korlátaikat. Ezek mindegyike benne volt ebben az anyagban. Aztán amikor Eminem bekerült a képbe, és egyre többet megtudtam arról, honnan jött ő, akkor határoztam el, hogy ezt a filmet Detroitban fogom forgatni, továbbá azt, hogy 1995-be helyezem, és annyira hű leszek ahhoz a helyhez és időhöz, amennyire csak lehet.
- Miért fontos, hogy 1995-ben játszódjon a film? Azért, hogy összecsengjen Eminem pályájának akkori szakaszával, és ezáltal - a későbbi karrier ismeretében - kitalálhassuk, hogy mi történt a főhőssel a film vége után? Vagy inkább az volt a fontos, hogy a hiphop Tupac Shakur és Notorious B.I.
G. meggyilkolása előtti korszaka legyen a film terepe?
- Ez feltétlenül benne volt. Ahogy mélyebben megismertem ezt a világot, rájöttem, hogy a mai világban már nem ugyanaz lenne az értelme ennek a történetnek, ahol egy fiatal fehér férfi azért küzd, hogy a hiphopban fejezhesse ki magát.
- Mivel Eminem befutása óta ez már nem kérdés...
- Igen, nagyrészt pont Eminem miatt. De nemcsak miatta. 1995-ben - ami csupán hét éve volt, de a hiphop fogalmai szerint ez nagyon nagy idő -, a hiphop nagyon aktív volt, forrt az energiától, de még nem robbant be a kultúra minden zugába. A szereplőink lételeme a rap, a freestyle battle , ahol szavakkal párbajoznak fegyverek helyett, miközben országos szinten, a rádiókban és a lemezeken is zajlik ez a harc - a keleti part és a nyugati part között. Ez ott rezonál a zenékben, amiket hallgatnak. És akik ismerik az eseményeket, azok is tudják, hogy nem sokkal később belépnek a fegyverek a képbe, tragikus következményekkel, és ez rányomja a bélyegét nemcsak a hiphopra, de az olyan figurákra is, mint a mi történetünk szereplői. Tehát előnyös volt a sztorit akkorra helyezni, mielőtt még ez megtörtént volna.
- A film többször rájátszik a hiphop szópárbajok és bokszmeccsek közti párhuzamra.
- A lehetőség, hogy a freestyle battle jelenséggel foglalkozzam, nagyon vonzott az eredeti forgatókönyvben. Az Egyesült Államokban sok szó esik - és jogosan - a közoktatás siralmas helyzetéről, közben meg itt vannak ezek a figurák, akik szeretik a szavakat, és nem csak szeretik, de hihetetlenül tehetségesen is használják őket. Egy feszült helyzetben, a színpadon vagy egy gyárcsarnokban, egy ritmusra - ami vagy hallható, vagy csak a fejükben lüktet - egymásnak szegülnek és rímekkel dobálóznak. Lenyűgöző az ügyesség, amivel ezt teszik. Az is tetszik benne, hogy ezt arra használják, hogy kiengedjék a bennük lévő agressziót: a szavakat használják fegyverek helyett. Úgy használják a szavakat, mint az öklüket. És ezt még sosem láttam mozifilmben! Olvastam róla, de sosem láttam. Amint bekerültem ebbe a filmprojektbe, elkezdtem archív felvételeket nézegetni az ilyen rendezvényekről, és klubokba járni, ahol ezt csinálják. Az érzelmek verbális kifejezése az ököl helyett - azt akartam, hogy a közönség is megértse ezt a metaforát. Legeslegelejétől, a film első képsorától kezdve a boksz képét akartam a nézők fejébe ültetni. Amikor látjuk Jimmyt a tükör előtt, halljuk őt lihegni, és ugrálni, mintha helyben futna, az pont olyan, mint ha egy bokszmeccs előtt készülne, hogy ringbe lépjen. Próbáltuk úgy forgatni, főleg a Shelter klubban játszódó jeleneteket, mintha bokszmeccseket filmeznénk, próbáltunk fluiditást adni a képeknek. De nem csak hiphopról és battle -ről van itt szó, hanem az álomról általánosságban. Ugyanúgy lehetne a vágyálmuk az is, hogy kosárlabdázzanak a NBA-ben, vagy ha a film néhány évtizeddel korábban készült volna, lehetett volna az álmuk a bokszbajnokság, és John Garfield vagy James Cagney játszhatta volna a főszerepet. Egy álom, valami, amivel azonosulhatnak, és arra használhatják, hogy kiszabaduljanak a mindennapi életükből.
- Az egyik battle során az Eminem alakította főhős megvédi egy homoszexuális munkatárását. Gondolom, ez célzatosan került a filmbe, hiszen Eminemet állandóan homofóbiával vádolják.
- Imádom azt a jelenetet a gyár mellett, több okból is. Lehetőséget láttam benne, hogy egyetlen jelenetben felvázoljam tulajdonképpen a rap történetét. Először ott van az a nő, akit egy detroiti rapper, Miz Korona játszik. Ő kezdi, és amit csinál, az szociális tiltakozás . A munkaidőről, a fizetésről beszél, a szar kajáról meg hasonlókról. Erre jön a fickó, aki Xzibit alakít, aki a dühét reppeli ki magából, ez a támadás . Ahogy mondja is: " mérget köpködök minden irányba ". Támadja a nőt, támadja a kövér faszit, támadja a homokost... És akkor harmadikként jön Jimmy, akit Eminem játszik, és ő is támad, de a visszavágásában egy teljesen új elemet visz a dologba: ez a humor . Tehát látjuk a fejlődést, ami a következő fázisban aztán ki tudja merre megy majd tovább... Hogy Jimmy megvédi a dagit, a nőt és a homoszexuális fickót, az annak a része, hogy szembeszálljon az Xzibit alakított figurával. A hiphop világ, a hiphop szövegvilág nőgyűlölő és homofób. Felmerül kérdés, hogy miért. Sok oka van, kulturálisan és egyéb szempontból is. Ezekben a párbajokban látjuk, hogy a cél az ellenfél lekicsinylése, lealázása. Nagyrészt a férfiasságról szól, arról, hogy ki az erősebb, ki az igazi férfi. Arra gondoltam, érdekes lenne, ha a film ezen pontján az a szereplő, akivel addigra a nézők remélhetőleg már eléggé azonosultak és akinek szurkolnak, a feje tetejére állítaná a dolgot, és védelmébe venné a nőt és a homoszexuális fickót. Az, hogy ezt a figurát Eminem játssza, nekem nem előny volt, hanem potenciális veszélyforrás, mivel már hatalmas volt a botrány a dalszövegei kapcsán, és aggódtam, hogy ez esetleg kizökkenti a nézőket, és kivonja őket a jelenet hatása alól. De szerencsére nem ez lett a helyzet.
- Ön is homofóbnak tartja Eminemet?
- Nem tudok arról beszélni, mi zajlik Eminemben. De azt állíthatom, hogy azok a szavak, amikor a rap kontextusában használja őket, nagyon más hatást keltenek. Ugyanúgy, mint amikor két bokszolót nézünk a szorítóban: vért meg erőszakot látunk, de az más érzést kelt, mint amikor szerencsétlenségünkre épp egy bárban tartózkodunk, ahol kitör a verekedés, vagy amikor egy utcai verekedésnek vagyunk szemtanúi. A battle kontextusában, ahol gyűlölködő, sértő szavakat válogatnak a támadáshoz, azok a szavak másként működnek. A filmben a kurva , buzi és hasonló szavakat megállás nélkül használják, anélkül hogy számítana, hogy pontosan szó szerint vonatkozik-e a másik személy szexuális szokásaira.
- A filmben a szópárbajok szövegét ki írta?
- Azok egyike sem volt leírva a forgatókönyvben. Eminem írta az összes saját rapjét, és a battle többi résztvevői is nagyrészt a saját szövegeiket mondják. Néhánynak segítettünk, néhánynak Eminem betoldott egy-két sort, hogy segítsen. De mindig rajtam keresztül tette. Nagyon szégyenlős volt ahhoz, hogy megmondja a többieknek, mit csináljanak. Nem akarta megfélemlíteni őket, rájuk erőltetni magát. Mindig félrehívott, és azt mondta: "talán jobb lenne, ha itt ez meg ez lenne..." Utána én odamentem a szóban forgó rapperhez, és azt mondtam neki, "talán jobb lenne, ha..." ( nevet ) A film világa új volt Eminemnek. Amit ő csinál, az privát dolog. Ahogy a filmben látjuk szöveget írni, tulajdonképpen úgy dolgozik a való életben is. Vagy egyedül van, vagy ott ül a sarokban, és oda se figyel arra, ami körülötte zajlik. Azok a papírfecnik a filmben, tele a miniatűr betűivel, azok a valóságos jegyzetei - megkérdeztem, hogy kölcsönvehetjük-e őket a filmhez. Ha kimerevítenék a képet, és elolvasnánk, kiderülne, hogy semmi köze ahhoz, amit a filmben kellene írnia. És ír mindenhova, hol ide ír, hol oda, hol megfordítja a papírt. Balkezes egyébként. Hihetetlenül sűrűn ír, mint az látható is, mint ahogy sűrűk a dalszövegei is. Ami a filmbeli Jimmy számait illeti, azok különösen izgalmas kihívást jelentettek. Nagyon szeretem a zenét a filmekben, és most lehetőségem volt bemutatni egy művészt, aki megszenved azért, hogy megtalálja a hangját. Szöveget ír és halljuk a töredékeit annak, amit ír, aztán a történet végén, mire eljutott addig a pontig, hogy tényleg belevezeti minden érzelmét a művészetébe, halljuk a végeredményt, a Lose Yourself című dal teljesen kiforrott verzióját, amit ugyanaz a művész ad elő, akit végigkísértünk az alkotás folyamatán. Ezzel párhuzamosan a valóságban is ugyanez történt: már a próbák során elkezdtünk beszélni erről a dalról, és ez igazi kihívás volt neki, egy megbízás. A többi dala 100%-ig belülről jön, mindig nagyon önreferenciális, nagyon specifikus az életére nézve, most viszont megrendelésre kellett dolgoznia: nekem kellett bizonyítania dalszerzőként, az általa játszott figurát kellett kifejeznie, aztán az egészet feje tetejére állítani, és megtalálnia magát is benne. A forgatás alatt végig ezen dolgozott... A háttérzene összeállításánál is segített, hogy milyen zene szóljon a klubban meg a rádióból. Ez mindig nagyon fontos számomra, imádok zenéket válogatni. A Wonder Boys zenefelelősével, Carol Fenelonnal most is a szokásos módon közelítettük meg a dolgot: olyan számokat kerestünk, amik illenek az adott korszakba. Carol próbálta megtalálni nekem, amit akartam, minden jelenethez a legjobban működő zenéket, és utána együtt válogattunk közülük. De aztán átnézettük Marshall-lal is, hogy minden autentikus legyen. Nem a korszakhoz, mert az könnyű, hanem hogy olyan előadók, olyan dalok legyenek, amiket a srácok akkoriban tényleg hallgattak Detroitban, amiről beszéltetek, vitatkoztatok. Ez nagyon szórakoztató együttműködés volt, lehetővé tette, hogy kiválasszunk egy csomó számot, mielőtt leforgattuk volna a megfelelő jelenetet. Például mikor mennek a kocsival, vagy lemennek a klubba, már az adott zene szólt a forgatáson, az szólt a háttérben, mikor játszottak.
- Ha már a zenénél tartunk, ön mit hallgat otthon?
- Szeretek mindenféle zenét, a dzsesszt nagyon. A Szigorúan bizalmas zenéje például nagyon sokat jelentett nekem, nagyon gondosan válogattam hozzá a számokat. Nagyon kedvelem azokat a zenéket is, amiket a Wonder Boys hoz használtunk. Szeretem a dalszerző-énekeseket.
- A Szigorúan bizalmas után most újra Kim Basingerre bízott egy fontos mellékszerepet, de ezúttal nem elegáns szépséget, hanem lepukkant white trash anyafigurát kell alakítania.
- Kim Basinger... ( nagyot sóhajt ) Ha már előbb az álmokról beszéltünk... ( vigyorog ) Mivel már dolgoztam Kimmel, tudatában voltam, hogy milyen kivételes tehetség, amikor a megfelelő lehetőséget kapja, a megfelelő szerepet a megfelelő munkakörnyezettel. A színészi képességei mellett Kimnek olyan érzelmi sugárzása van, ami a nagy szépségek között szinte egyedülálló. Behív az érzelmeibe. Ez az ellenkezője annak, ami a legtöbb nagy szépséget jellemzi. A legtöbbjükben afféle védekezési mechanizmus működik, ami kívül tartja a nézőt, ezért van, hogy a modellek általában nem jó színésznők. Mert hidegnek tűnnek. Kim ennek az ellentéte. Azért akartam, hogy ő játssza ezt a szerepet, mert éreztem, hogy ez az anya olyasvalaki, akit nagyon könnyű a közönségnek elítélni, negatív sztereotípiaként látni: lakókocsiban lakik, iszik, nem jó anya. Könnyű leírni őt. Az volt az elképzelésem, hogy Kim hozza ezt az egyedi képességét, felfedezi a figura emberi oldalát, és egy elveszett emberi lényként mutatja be, aki próbálja megtalálni a kiutat, ugyanúgy mint a többiek.
- Kim Basinger és Eminem hogyan jöttek ki egymással?
- Kim nagyon segítőkész volt Marshall-lal, amit nem is vártam. Tudni kell, hogy Kim nem szokott próbálni, ez nem része a színészi módszerének. De az én kedvemért és a különleges körülmények miatt belegyezett. Marshall előtte már próbált a fiúkkal, nagyon jól összeszokott velük, aztán később Kim is belépett a folyamatba. Átmentünk a lakókocsiba, ahol a közös jeleneteik játszódnak, és a fiúk helyett Marshall egyszer csak Kim Basingerrel, a filmsztárral találta magát, egy elég nagyra tartott filmsztárral. Kim képtelen nem 100%-ot adni, amikor alakít, és kétségtelenül ez is az oka annak, hogy nem szeret próbálni. Elkezdtünk egy jelenetet, és borzongatóan izgalmas volt látni, hogy Kim belead mindent érzelmileg, a fogadó oldalon pedig ott van Marshall, aki reagál rá, egyre jobban belelendül, és hirtelen visszaad valamit, ami még őt magát is meglepi. Miután végeztünk a második jelenettel - ezt sosem fogom elfelejteni - Marshall ledobta magát a heverőre ott a lakókocsiban, felnézett, kicsit szégyenlősen, és azt mondta: "kezdem élvezni ezt a színészkedés dolgot!"
- Eminem színészi bemutatkozása egyértelmű sikert aratott. Olyan kritikusok is voltak, aki azt írták, ő lehet a következő James Dean.
- Szerintem James Dean csak egy van, de azt hiszem, hogy Marshall is nagyon tehetséges a maga egyéni módján. A hasonlítgatások utálatos dolgok, de az nem mindennapi dicséret, ha valakit James Deanhez hasonlítanak. Amikor ezt a filmet tervezgettem, mielőtt nekifogtam volna, arra gondoltam, hogy a központjában egy olyan alakításnak kell állnia, ami érzelmileg őszintének hat - ilyesmit nem látunk gyakran a mai világban élő fiatalokról szóló filmekben. Visszamentem a filmtörténetben, és nekem is James Dean jutott az eszembe, illetve olyanok, akik vele egy időben tűntek fel, Marlon Brando vagy Paul Newman - olyan fickók, akik szinte a semmiből jöttek, és ahhoz a nemzedékhez szóltak, amelyiknek tagjai voltak. És azt reméltem, hogy Marshall olyan alakítást tud majd nyújtani, ami valahol abban a ligában van.
2002.11.29
Nyerj páros jegyet az N, mint Nosferatu című előadásra, a Trafóba!
Vámpírmagány papírpanelben. N, mint Nosferatu keresi a beteljesülést. Sikoltozás helyett legyen inkább a zsebünkben fokhagyma, fényszóró, ezüst vagy kereszt.



URL: http://est.hu/cikk/37181/cikk/37181/xvi_jegtoro_tura_-_torda_lajos_emlektura


XVI. Jégtörő túra - Torda Lajos Emléktúra
Békéscsaba, Lencsési út - Ifjúsági Tábor, február 26.
A békéscsabai Körösök Völgye Turista Egyesület 2006. február 26-án, vasárnap immár 16. alkalommal rendezi meg szokásos évadnyitó túráját Békéscsaba és Gyula között. Az Egyesület a túrával kíván megemlékezni lelkes segítőjéről, idősebb Torda Lajosról.
Infó a Körösök Völgye Turista Egyesület túráiról
A 16 km-es túra mindenkinek ajánlható, aki ezen a tél végi délelőttön egy kellemes erdei sétára vágyik. A pontos útvonal: Békéscsaba-Vesze-Póstelek-Hajlási-erdő-Ajtósfalva-Gyula (vasútállomás). Találkozó: február 26-án vasárnap, 8.30-kor lesz Békéscsabán, az Ifjúsági tábor mellett, a Lencsési út végénél. Megközelíthető a 7-es és a 17-es buszokkal, a végállomásig utazva. A túrán a részvétel ingyenes. Visszatérés Gyuláról vonattal lehetséges, kb. 13 órakor.
Évről évre többen jönnek el erre a túránkra. Jó érzés azt tapasztalni, hogy az itt élőket is egyre jobban érdekli lakóhelyük természeti környezete. Egy szervezett túra mindig jó alkalom arra, hogy olyan új arcok is felbukkanjanak, akik amúgy egyedül nem mernének nekivágni az erdőknek, a mezőknek.
A Jégtörő túra ideális alkalom mind a családoknak, mind az iskolai osztályoknak egy kellemes kikapcsolódásra. Az útvonalat egy csoportban, tapasztalt túravezető kalauzolása mellett lehet megismerni. A kezdő szakasz a kerékpárúton vezet, majd a Pósteleki erdőn át a kastélyt érinti a túra. Pósteleken rövid pihenőt tart a népes csoport, majd továbbindul a gyaloglás Gyulára. A vasútállomáson ér véget a bakancsosok útja, hogy kellemes élményekkel feltöltődve mindenki hazatérjen.
A túráról bővebb információ kérhető az Egyesület alelnökétől, Vidovenyecz Zsolttól a (30) 340-9098-as számon, illetve a kvte@kvte.hu címen.
2006.02.20



URL: http://est.hu/cikk/37246/cikk/37246/hogyan_beszelt_a_nap-_interju_erich_von_dnikennel


„Hogyan beszélt a Nap?”- Interjú Erich von Dänikennel
Furcsa dolog olyasvalakivel találkozni, aki egyrészt ünnepelt szerző, több millió eladott könyvvel, másrészt a közvélemény jelentős részének szemében közönséges sarlatán, rosszabb esetben csaló, jobb esetben hozzá nem értő dilettáns.
A múlt megoldatlan rejtélyei
Erich von Däniken több mint negyven éve terjeszti fantasztikus tanait a földönkívüliekről, akik szerinte az ókori magaskultúrák valódi létrehozói voltak. Bár a tudósok vagy megvetik, vagy kinevetik, sőt, előfordult az is, hogy az általa bizonyítékként bemutatott tárgyról kiderült, hogy egyszerű hamisítvány, könyveit mégis 32 nyelvre fordították le, és összesen több mint 65 millió példányban keltek el. Ezen felül több tévéműsora van, CD-ket ad ki, élményparkot csinált, szóval igazi sztár. Az új könyvének népszerűsítésére Budapestre érkező 70 éves, köpcös, csupa energia von Däniken rikító kék zakóját leszámítva kellemes meglepetés. Nem akar semmiről feltétlenül meggyőzni, nyugodtan érvel, és készségesen elismeri, hogy másnak is igaza lehet, nemcsak neki.
Emlékszik a legelső alkalomra, mikor szöget ütött a fejében, hogy valami nem biztos, hogy pont úgy van, mint amit a könyvek írnak?
Ó, az nagyon-nagyon rég volt. Én katolikusként nőttem fel, katolikus líceumban, és az iskolában rengeteget kellett fordítanunk, ógörögről latinra, latinról németre és oda vissza. És ahogy az Ószövetséget sokadszorra fordítottam, egyre jobban elgondolkodtam bizonyos részek jelentésén. Én istenhívő vagyok, és mint ilyen, tudom, hogy Isten metafizikai jelenség. Ám ahogy itt leírták a megjelenését, a dübörgést, a vakító fényeket, Ezékiel könyvében a fémes csattogást, tudtam, hogy ez nem lehet Isten. Sokkal inkább tűntek valamiféle gépeknek, közlekedési eszközöknek, vagy hasonlónak. Aztán ahogy más vallásokról és más civilizációkról is többet tudtam meg - a különböző állatformájú istenalakokról és repülő lényekről, mint a főnixmadár, a szfinx, a nagák vagy a vimanák Dél-Amerikában, - világossá vált számomra, hogy nem lehet véletlen, hogy ezek a jelenségek egy időben, egyszerre léteztek. A dologban az a vicces, hogy csak évekkel később olvastam el az első sci-fit, amiben földönkívüliek szerepeltek, tehát nem befolyásolhatott semmi ilyesmi.
Mi az ideális kombináció: hány százalék kézzelfogható adat és hány százalék hipotézis kell egy működő elmélethez?
Én először mindig egy ötletből indulok ki, ahhoz keresek megfelelő tényeket, és a használhatatlan részeket kiszórva azokat gyúrom össze egy új elméletté. De azt én is tudom, hogy ezekre az elméletekre nincsen sehol egyértelmű, megdönthetetlen bizonyíték - bár ellenük sincsen. Az ember ilyenkor a megérzéseire, a tudományos tapasztalataira támaszkodik, igyekszik minél többet utánajárni, de ugyanakkor minél intuitívabbnak is lenni.
Amióta elkezdett publikálni, Önt rengeteg vád éri. Milyen típusú vádakat vesz komolyan, és miket vesz semmibe?
Valóban, néha olyan, mintha csakis vádak érnének, de szerencsére folyamatosan kapom a tisztelőim leveleit, a kollégáim dicséreteit is. Én csak az olyan vádakra reagálok, amelyek valamilyen érvelésen alapszanak, és sokszor előfordult, hogy komoly párbeszéd és barátság alakult ki köztem és valamelyik kritikusom között, noha egyikünknek sem sikerült meggyőznie a másikat az igazáról.
Az Ön elméletei abból indulnak ki, hogy az ide érkező földönkívüliek barátságosak voltak, és segítették a földlakókat. Mi van, ha ellenségesek voltak?
Természetesen ezt a lehetőséget sem lehet elvetni. Gondoljon csak Szodoma és Gomorrah városának elpusztítására, amely Isten büntetése volt, de valójában inkább képzelhető el a földönkívüliek büntetőakciójának valamiféle engedelmetlenségért. Az is lehetséges, hogy a földönkívüliek azért tanítottak meg termelési eljárásokat, különböző fémfeldolgozási eljárásokat az embereknek, hogy dolgoztassák őket, hogy minél többet kiszipolyozhassanak belőlük. Minden vallásban találunk utalást arra, hogy az isten vagy istenek áldozatokat követlenek: aranyat, mirhát, leölt állatokat, szűz lányokat és egyebeket. Miért lenne egy igazi istennek hasonlóra szüksége? Ha például a maják a Napnak áldoztak fel embereket, és a Nap hogyan tudatta velük, hogy mire van szüksége, akkor hogyan kommunikált velük. Hogyan beszélt a Nap? Nyilván sehogy, hanem egy fejlettebb földönkívüli civilizáció tagjai követelték meg mindezt, és minél fejlettebbek voltak, annál jobban tisztában voltak a saját önös érdekeikkel. De azért még nem kell kizárni azt a lehetőséget, hogy valóban kultúrmissziót teljesítettek, és a szívükön viselték a sorsunkat.
Ön rengeteget utazik. Mennyi ebből a kutatás és kik segítik?
Én nem vagyok régész, és nem is jutna időm hasonlóan aprólékos munkára. Mindig valamilyen új hírből indulok ki, amelyek persze szinte soha nem publikusak. Megvannak a magam forrásai, amire persze elég sok pénzt kell költenem, de így időben megtudok mindent. Most karácsonykor például a fülembe jutott, hogy Kheopsz piramisa alatt találtak egy új tárnát, ami olyan mélyre vezet, ahol már talajvíz van, ami a Szaharában nagyon mélyen található. Azonnal odautaztam, hogy a saját szememmel győződjek meg róla, és fantasztikus élmény volt. Az eddig feltárt szintektől számítva még ötven méter mélyen jártunk, és találtunk egy szarkofágot is ( elővesz egy homályos fényképet a vízben álló kőládáról, amiből persze semmi nem derül ki - a szerző ), tehát megint van miről gondolkodni, mihez új elméletet gyártani. De az utazás nem csak információszerzés, hanem az inspiráció forrása is. Imádom Mexikót, Perut, egész Latin-Amerikát, Indiát, csak azt sajnálom, hogy az ősi civilizációk kialakulásakor az otthonom, Svájc helyén mindössze gleccserek voltak, mert itt még tartott a jégkorszak. De mindezt egyedül csinálom, az irodában mindössze két ember dolgozik nekem, az egyik fotográfus, a másik pedig a kutatásaimat archiválja.
Meséljen az interlockeni Mystery Parkról!
A Mystery Parkra roppant büszke vagyok! Képzeljen el egy hatalmas kört, ami tulajdonképpen egy üveggyűrű, amelyből hét fantasztikus pavilon nyílik, és mindegyik a világ egy-egy csodáját mutatja be, a Nazca fennsíktól kezdve az egyiptomi piramisokig. Mindegyik pavilonban egy olyan előadótermet rendeztünk be, ahol kezdéskor az emberek lába alatt megnyílik a föld, vagyis a padlóüvegből van, és a falon folyó vetítés a lábak alatt is folytatódik - a filmeket helikopterről vettük fel, így az emberek úgy érezhetik magukat, mintha egy varázsszőnyegen ülnének. A vetítések közben komoly előadásokat hallgathatnak egy fülhallgatón keresztül.
Vannak olyan földönkívüliekről szóló elméletek, amelyeket Ön tart túlzásnak?
Az UFO kutatók szeretik azt hangoztatni, hogy a földönkívüliek folyamatosan figyelnek és tanulmányoznak minket. Ez mindig feldühít, mert ezekkel az elméletekkel azt akarják éreztetni, hogy nem érdemes semmit sem csinálnunk, hiszen tőlünk független erők uralkodnak felettünk. Ez ostobaság.
Szokta nézni az X-aktákat?
Amikor nem dolgozom, akkor mindig azt nézem.
2006.02.22
Irodalmi est (Slam & Poetry)
Batthyány Gyula – képek egy eltűnt világból
Plakátművészet magasfokon



URL: http://est.hu/cikk.php?cikkid=14301


(BMG)
2001. június 12-ére kiírt - Jovanottival közös - budapesti koncertje előtt és új kislemezdala, a Cherrel közös Piú che puoi kapcsán érdemes elővenni a legnépszerűbb olasz popdalnok, Eros Ramazzotti 2000 őszén megjelent albumát.
A 12 dalt tartalmazó album egyik különlegessége Ramazzotti és Cher duettje, amely klasszikusan dallamos hangszerelésével az előző kislemezdal, az érzéki és temperamentumos Fuoco nel fuoco mellett a lemez másik nagy slágere. Az album másik érdekessége, hogy a közreműködők között felfedezhetjük Ramazzotti honfi- és turnétársát, Lorenzo Cherubinit - vagyis a rapper Jovanottit - is, aki két számban mint társszövegíró szerepel, s mindkettőn jól érezhetően rajta is hagyja keze nyomát. Az egyik, az Improvvisa luce ad Est című szerzemény, zenéjében is üdítő színfolt az egyébként kissé egyenetlen albumon.
Az aktuális trendnek megfelelően a lemezhez CD-ROM-szekciót is mellékeltek, amely a 38 éves énekes életrajza és másfél évtizednyi, 20 millió fölötti eladással dicsekvő diszkográfiája mellett tartalmazza a Fuoco nel fuoco című szám videoklipjét is, néhány aktuális fotóval kiegészítve.
7/10
www.ramazzotti.com
2001.05.22



URL: http://est.hu/cikk/30392/cikk/30392/teli_alom


Gondolt mostanában, így több évvel a háború vége után valaki arra, hogy milyen lehet az élet Szerbiában (pontosabban Szerbia-Montenegróban) - ott, ahol azért még mindig összerándul a gyomor, ha katonát látnak, és ahol továbbra is akkora a szegénység, hogy egy öreg Mercedes számít a legnagyobb kincsnek?
Goran Paskaljevic ( Lőporos hordó , Valaki más Amerikája ) filmje elején ki kell írni, hogy 2004 telén játszódik, különben a gyanútlan néző még azt gondolhatná, hogy tíz vagy akár húsz évvel ezelőtti képeket lát.
Lazar egy évtized után tér vissza otthonába (hogy honnan és pontosan miért, az a film során fokozatosan derül csak ki), ahol „önkényes lakásfoglalókat” talál: egy boszniai menekült asszonyt és 12 éves beteg kislányát. Amit pedig az ezek után következő jelenetekben látunk, az a pusztulás maga. A Téli álom jellemző képei a szeméttelep és az ócskapiac látványa: rothadás és enyészet mindenütt. (S hogy ez mennyire közel lehet a valósághoz, arról többek közt az árulkodik, hogy a színészek neve megegyezik az általuk alakított hősökével.)
A film főhősei azonban - ahogy maga a rendező is - a szemét közt is megtalálják a szépséget, amit ebben a világban egyedül Jovana, Jasna autista kislánya képvisel (az ártatlanság és a kislány alakja gyönyörű, legtöbbször virágszirmokkal, virághullással kísért képsorokban kapcsolódik össze). Az egymás mellé sodródott három ember együtt kialakítja a maga tökéletes, harmonikus kis szigetét. Sajnos azonban nincs az a sziget, amely teljesen függetleníteni tudná magát a külvilágtól. Így történik ez az ő esetükben is: a külső, fenyegető valóság durván és erőszakosan szól bele az életükbe, hogy egy brutális aktussal zárja rövidre az alig megszerzett, máris elvesztett paradicsomi állapotot.
A tragédia végül némileg a Tűzvirágok (Kitano Takeshi) zárójelenetére emlékeztető módon tetőzik: a téli álomból sajnos mindenkinek - kinek így, kinek úgy, de - fel kell ébrednie...
2004.11.12
Sam zimske noci
jugoszláv-szerb filmdráma, 95 perc, 2004
Szerbia, 2004 tele. Egy rendhagyó család próbálja megteremteni magánmennyországát egy traumatizált országban. A Lőporos hordó rendezőjének új filmje.
Goran Paskaljevic
Lazar Ristovski
Jasna Zalica
Jovana Mitic
Dusan Janicijevic
Forgalmazza: Best Hollywood
2015. május 5., kedd Györgyi
Torrente 5. - A kezdő tizenegy =kommentlufi_div("114055","/film/30755/torrente_5_-_a_kezdo_tizenegy","oldalbox-filmpremierek_cikk-114055");?>
spanyol akció-vígjáték, 105 perc, 2014
Gravitáció amerikai sci-fi, 2013
Zéró motiváció izraeli szatíra, 2014 (feliratos)
A vadon foglyai amerikai kalandfilm, 1997
Pár lépés a mennyország amerikai-mexikói romantikus filmdráma, 1995
Világsztár erősíti Ben Stiller csapatát



URL: http://est.hu/cikk/43827/cikk/43827/fabry_sandor_magangyujtemenye


Fábry Sándor magángyűjteménye
Ő az, aki talán külön bemutatásra nem szorul. Az ország első számú showmanje, a média megkerülhetetlen megmondóembere, humorista, dizájnkutató, botrányhős- és a sort sokáig folytathatnánk. Fábrysanyiról -mert mindenki így hívja- talán kevesebben tudják, hogy pályáját dramaturgként kezdte, forgatókönyvet írt több filmhez is ( Ördög vigye, Megint tanú, Szeressük egymást gyerekek! ) majd színészként is feltűnt pár kultikus alkotásban ( Roncsfilm, Tündérdomb, Zsiguli... ). Esti Showder jének legütősebb pillanatait mostantól dvd-n is élvezhetjük.
Önt megérintette-e a dvd-láz?
Egyelőre nem nagyon, de lejátszót beszereztem már. Az én filmarchívumom jelentős része még szalagon van. Nemrég egy 8-10 éve felvett filmet próbáltam lejátszani, és meglepve tapasztaltam, hogy alig tudom. Szembe kell nézni azzal a lehetőséggel, hogy a VHS-kazetták tönkremennek. Nem tudjuk, hogy meddig tarthatóak el. A dvd tartósabbnak bizonyul.
De vásárolt már lemezt?
Persze, vettem azért egynehány dvd-t már. Ez azért történt, mert én magamtól nem nagyon megyek be egy plázába, de most dedikáció céljából tartózkodtam az egyik nagy bevásárlóközpontban, és meglepően jó filmeket találtam a legolcsóbb, tehát a leárazott, akciós kínálatban. Régi cseh filmeket, a Bukás -t, szóval mindenfélét. Amúgy utálok turkálni. Csak ha már épp ott jártam és vártam a „kedves beutaltakra”, akkor kínomban ezzel foglalkoztam.
Mennyi lemezből áll a gyűjteménye?
15 filmből. Most egyszerre vettem meg ennyit. Emellett az ember utazása során is vesz valamilyen dvd-t. Illetve vannak tematikus dvd-im is: szereztem egyet például, amikor lovagolni akartam tanulni. A filmeket most kezdtem el gyűjteni.
A filmek közül valamelyiket, amelyen annak idején ön is dolgozott, megszerezte dvd-n?
A Tanú 2 ( Megint tanú - a szerk.) például megjelent, meg is néztem. Csak hát nem sikerült olyan jól, azért gondoltam, hogy mégsem veszem meg.
Otthon jut ideje filmet nézni?
Minden filmen elalszom otthon, ezt én becsületszavamra mondom magának. A tartalmától, a napszaktól és a fáradtsági fokomtól függetlenül nekem még filmet televízióban végignézni nem sikerült. Ezért is előnyösebb a dvd, mert azt onnan, ameddig bírtam, másnap tudom folytatni. Legutóbb egy Volker Schlöndorff-filmbe aludtam bele, A kilencedik nap című alkotásába. Kitartottam, kitartottam, néztem, néztem- és aztán belealudtam.
Az otthoni filmnézés mellett moziba például szokott járni?
Nyílt egy kis mozi Szentendrén, a volt pártházban, a neve: P’ART. Magánkezdeményezésből jött létre, és nagyon szépen alakították ki. Minden, amiért nem kell Pestre bejönni, az nekem aranyat ér. Én is vásároltam ott széket, úgyhogy én oda ingyen járhatok másodmagammal moziba. Ez most egy lendítő erő, mert ha az ember végre hazaér Leányfalura, utána még egyszer bejönni Pestre- az nagy nehézség. De Szentendrére kifejezetten szeretünk moziba járni.
Saját műsorát vissza szokta nézni?
A Dizájn Center című könyvemhez kollektív munkával készítettünk egy dvd-t is. Ezen megjelentek a legjobb Dizájn Center- adás részletei is, és most a monológból is kiadtunk egy válogatás dvd-t. Az adások válogatását teljes egészében a fiúkra, a munkatársaimra bíztam. Nekünk kéthetente egy műsort kell produkálnunk az Esti Showder be, egy 30 perces monológgal, amelyben benne van a dizájn center is. Őket annak idején a Humorfesztiválról horgásztam ki; nagyrészük most már maga is fellépő ember: Kőhalmi Zoltán építészmérnök és dr. Litkai Gergely a Godot Dumaszínházban lépnek fel. Aranyosi Péter, Kövesdi Miklós Gábor, aki szintén díjazottja volt a Humorfesztiválnak, 8 évvel ezelőtt. Segített még Tóth Tibor rendszeres kabarészerző is. Csatlakozott még Királyvári Zsolt, akit a kedves nézők talán az egyik sörreklámból is ismerhetnek már. Ez a dvd-összeállítás tulajdonképpen a gyerekek vállalkozása, én még a honoráriumomról is lemondtam az ő javukra.
Ennyire kedveli őket?
Igen, ők az Esti Showder sikeréhez már régóta úgy adják hozzá a tehetségüket, hogy igazából sem nagy dicsőség, sem komoly anyagi elismerés nem illeti őket. Úgy gondoltam, hogy itt egy jó alkalom, hogy ezt revanzsáljuk. Általában úgy történik, hogy a monológ 2/3-át én írom, 1/3-át ők, de valamikor megfordul az arány. Ez attól függ, hogy kéthetente történik-e velem elég érdekesség. Nyilván a műsornak az az erőssége, hogy ha arról beszélek, ami velem esik meg. Azt mondják, hogy a nézők ezt szokták leginkább szeretni.
Ön szerint is jól sikerült a végső összeállítás?
Nevetni fog: én ezt még csak félig láttam! De megbízom bennük.
Milyen érzés visszanéznie önmagát?
Nagyon furcsa. Belenéztem, és akkor vettem észre, hogy időnként milyen jó ötleteink voltak, amelyeket folytatni lehetne. Hát, azért is furcsa, mert az ember ugye azt hiszi, meg azt is mondják neki, hogy: „Sanyi, te semmit sem változol”. Hát: nem, a fenét nem. Valószínűleg ez az egyik oka, hogy igazából nem szeretem ezeket az anyagokat visszanézni. De vissza kell, mert sok olyan rejtett dolog, vagy motívum van bennük, amit azóta elfelejtettünk; elhagytunk olyan ötlet-típusokat, amelyeket még érdemes lenne használni.
2006.10.30
Fábry egy mutáns kretén, nem sztárnak, még celebnek is túlzás lenne nevezni
Schäffer István
2009-10-04 15:54:32



URL: http://est.hu/cikk/54662/cikk/54662/ewan_mcgregor_borrakkal_kuzdott


Ewan McGregor bőrrákkal küzdött
McGregor A szigetben Scarlett Johanssonnal
A skót színész jól érzi magát, miután egy elrákosodott anyajegyet távolítottak el jobb szeme alól. Egészségügyi állapotán kívül McGregor legújabb filmjéről is beszélt.
24 ezer kilométert motorozott McGregor
McGregor örökbe fogadott egy kislányt
Patrick Swayze rákos?
A kígyó csókja (DVD)
A 37 éves sztár – akinek legismertebb szerepe Renton a Trainspotting ból, de sokan a Star Wars első három részében szerették meg – azt mondta, az orvosok több anyajegyet is eltávolítottak testéről, miután részt vett egy rutinellenőrzésen.
„Elmentem egy specialistához, aki úgy gondolta, a legjobb lesz leszedni ezeket az anyajegyeket. Később kiderült, hogy helyesen döntött” – nyilatkozta McGregor , aki szerint a műtét nem volt nagy dolog, sőt a színész még viccelődött is betegségével: „Nagy buli volt bőrrákosnak lenni. De tényleg, nagyon élveztem…”
A sztár bevallotta: mindig is tudatában volt, hogy olyan világos bőrrel, mint az övé, nagy kockázat sokat tartózkodni a napon, ezért döntött úgy, hogy orvoshoz fordul. A brit dermatológiai társaság egyik szakembere szerint McGregor helyesen járt el, amikor ellenőriztette anyajegyeit.
Egészségügyi problémái mellett Ewan McGregor azért beszélt legújabb filmjéről is: a Deception – amit Nagy-Britanniában és az Egyesült Államokban ezen a pénteken mutatnak be – egy erotikus thriller, amiben a színész egy könyvelőt alakít, aki egy szép nap egy nő eltűnése és egy többmillió dolláros rablás elkövetésének fő gyanúsítottjává válik.
bbc.co.uk
2008.04.23



URL: http://est.hu/cikk/52179/cikk/52179/uj_vilag_var


Új világ vár!
Sopron, MKB Aréna Sopron , 2007. december 30.
10/10 (4)
Új világ vár! Nem is akármilyen! Az MKB Arena különleges show-műsorral alapozza meg a szilveszteri hangulatot december 30-án este hét órától.
Olyan nagyágyúk állnak egyszerre a színpadon, akik külön-külön is megtöltik a nézőteret: Feke Pál és a három díva: Berkes Gabriella, Malek Andrea és Oláh Ibolya. Ennyi információ talán elég is lenne ahhoz, hogy a musicalkedvelő soproniak máris megcélozzák a jegypénztárt. Ám ez az este nem csak számukra ígér tartalmas időtöltést!
Az est főszereplője az a Feke Pál, aki Sopronban már több alkalommal ujja köré csavarta a közönséget. A fiatal színész világhírű musicalekből válogat, a körítést pedig a mostanában az Aidá ban is bizonyított, elképesztő hangi adottságokkal rendelkező Oláh Ibolya, a musical műfaj nagyágyúja, Malek Andrea és az Evitá ban Sopronban is nagy sikert aratott Berkes Gabriella nyújtja. Az esten közreműködik: a Hungarien Musical Band 17 tagú zenekara, vezényel: Ruff Tamás.
Mindez remek hír az igényes zenekedvelők számára, hiszen hihetetlen hangzás várható. Egészen elszoktunk már a playback mentességtől, itt bizony minden élő lesz! Mindemellett látványos színpadkép, modern technikai elemek bevetése: mátrix vetítőfal, robotlámpák, pirotechnikai eszközök… használata teszi még izgalmasabbá a musicalkoncertet.
A repertoárról előzetesen csak annyit, hogy a legkedveltebb darabok, így a Mozart , az Evita , az István a király , az Elizabeth , a Jézus Krisztus Szupersztár biztosan nem maradnak majd ki.
További információ: súgó.hu
Kandi
2007.12.21
MOSZFILM-Nap 2015 Budapest, 2015. május 9., szombat



URL: http://est.hu/cikk/106107/cikk/106107/halbalhe


4/10 (10)
Halbalhé
Pup egy aprócska bambuszcápa, aki a legnagyobb barátságban él együtt egy nagy fehér cápával, Juliusszal. Ennek oka, hogy Julius még nem szánta rá magát, hogy igazi tengeri ragadozóvá váljon és megkóstolja a körülötte élő...
...állatokat (legjobb barátján kívül az olyan további haverokat, mint Octo, a polip, Mertle, a teknős vagy egy kedves rája). De nemcsak a nagy fehérnek, Pupnak is megvan a maga problémája: felfedezi, hogy emberek fosztogatják a közeli korallzátonyt, és pont az ő családtagjait, azaz kikelésre váró tojásokat rabolnak onnan. Elhatározza hát, hogy legyen akármennyire kicsi, megmenti családját az orvhalászok karmaitól. Az elhatározást tett követi, csakhogy ezzel ő maga is bajba kerül, és barátainak – élükön Juliusszal – kell összefogniuk, hogy hazahozzák.
A maláj gyártású Halbalhé az olyan közelmúltbeli animációs alkotások közé sorakozik fel, melyekkel a rajzfilmekben is nagyhatalom Amerika mintájára több-kevesebb sikerrel a kisebb nemzetek is be akarják bizonyítani, hogy tudnak ők a nagy stúdiók műveihez mérhető produkcióval előrukkolni (lásd a spanyol Tad Jones csudálatos kalandjai t vagy a dél-afrikai Zambéziá t). Aun Hoe Goh alkotása sajnos alulmarad a harcban: miközben az olyan halas mesékből, mint a Némó nyomában vagy a Cápamese is használ fel egyes elemeket, nincs egy vezérfonal, amire felfűzné a csapongó cselekményt. Először nagyon sokáig nem történik a filmben semmi érdemleges, majd egy grandiózus, ám szerkesztetlensége miatt igen zavarbaejtő üldözésjelenet nyomja agyon az élményt.
SeeFood
kínai-maláj animációs film, 93 perc, 2011
Pup felfedezi, hogy az emberek tojást lopnak a zátonyáról. A nyomukba ered, hogy megmentse őket az orvvadászoktól.
Aun Hoe Goh
Forgalmazza: Big Bang Media Bemutató: 2013. szeptember 5.
Műsoron a TV-ben
2015.05.09., szombat, 15:45 2015.05.10., vasárnap, 08:35

URL: http://est.hu/cikk/24910/cikk/24910/a_remalmok__azok_magyarul_szoktak_lenni_-_antal_nimrod


„A rémálmok, azok magyarul szoktak lenni” - Antal Nimród
A legszellemesebb magyar kliprendező, a Quimby, a Heaven Street Seven és Sub Bass Monster legjobb videóit jegyző Antal Nimród eddigi életművét a 2002. október 10. és 20. között zajló budapesti Titanic Filmfesztivál mutatja be Klipsz nevű szekciójában. A Kontroll című első nagyjátékfilmjén dolgozó 29 éves rendezővel ennek apropóján beszélgettünk.
Titanic Filmfesztivál Budapest
A Cinematrix interjúja
„Nem a mi kakasunkat hallom, hanem a szomszédét” - Sub Bass Monster
Sexy Beast (filmzenelemez)
„Köszönet az ökoszisztémának!” - Quimby 3
Queens Of The Stone Age: Songs For The Deaf
Neo: Diskhead
Neo: Kontroll – a filmzene
Antal Nimród 1973-ban született Los Angelesben, magyar emigránsok gyermekeként. 17 évesen költözött Magyarországra, ahol a Színház- és Filmművészeti Főiskolán tanult. 1995-ben végzett, majd reklámfilmeket és videoklipeket kezdett készíteni. Hullák, vérben tocsogó mentősök, láncfűrészes zombik, androidok, kullancsemberek és hajléktalanok között játszódó klipjeit fekete humor jellemzi, a CH.I.
P együttesnek készült Suffer Child című munkáját be is tiltották véres képei miatt. A legtöbb klipet a Quimby ( Hol volt, hol nem volt, Androidő, Halleluja, Hoppá ) és Sub Bass Monster ( Nincs nő, nincs sírás, Gyulafirátót, 4 ütem, Mákvirág, Tovább is van, mondjam még? ) számára forgatta, de dolgozott többek közt a Heaven Street Sevennek ( Mozdulj ) és az Animal Cannibals duónak is ( Két hétig egyedül ), sőt elmondhatja magáról, hogy Ganxsta Zolee-videót ( Vato loco ), Ganxsta Zolee-éknak odamondogató klipet (Az Árral Szemben: Keverjük a betont ) és Ganxsta Zolee-paródiát (Irigy Hónaljmirigy: Rum a tejbe ) egyaránt készített. Színészként is szerepelt már klipben (Up: Nap , rendező: Bergendy Péter) és játékfilmben is ( Közel a szerelemhez , rendező: Salamon András), a számos általa rendezett reklámfilm közül pedig elég ha csak a "nem ugrunk le egy sörért?" csattanójú szkeccset említjük. A napokban kezdte Kontroll című első nagyjátékfilmje forgatását, és a Titanic Fesztiválon videoklipjei - továbbá néhány reklámja és Biztosítás című rövidfilmje - mellett már ebből a készülő filmből is látható lesz néhány részlet. Antal Nimród jó társaságba kerül, hiszen legnagyobb kliprendező példaképei, Spike Jonze, Chris Cunningham és Jonathan Glazer munkásságát is a Titanic mutatta be az elmúlt öt évben.
- Los Angelesben születtem, de ezt nem szeretem mondogatni, mert nem tartom fontosnak, bár nyilvánvalóan szerepet játszik abban, hogyan nőttem fel. 17 éves koromig éltem kinn, de közben jártam haza, itthon is töltöttem időt. 17 évesen döntöttem el, hogy ideköltözöm. Volt bennem egy kép, hogy amikor itt nyaraltam, az milyen volt, Balatonon kaptam az első nyelves puszit például. Szóval kreáltam egy képet, ami nem volt a valóság. Valahol élni és valahol vakációzni, az két külön világ... A szüleim beszélni megtanítottak magyarul, de írni a mai napig nem tudok rendesen ( nevet ). Olvasni úgy tanultam meg magyarul, hogy néztem az angol nyelvű filmeket, amik feliratosak voltak, és azokat gyorsan átfordítottam a fejemben.
- Milyen nyelven álmodsz?
- Mind a kettőn, vegyesen. A rémálmok, azok magyarul szoktak lenni ( nevet ).
- Hogyan kerültél magyar filmfőiskolára?
- Nagy filmbuzi voltam gyerekkoromban, és idővel rájöttem, hogy semmihez nem értek úgy istenigazán, de a film, mint nézőt, nagyon izgatott. 14 évesen elkezdtem fotózni, az nagyon bejött, és rájöttem, hogy mint operatőr, keverhetném a két dolgot. Operatőrként is vettek fel a főiskolára. Külföldi osztály volt, Makk Károly és Xantus János osztálya. Elsőéves koromban aztán rájöttem, hogy rendezni szeretnék. De azt mondták, hogy nem szabad, mert nincs elég élettapasztalatom: azt mondták, túl fiatal vagyok. Abban az évben meghalt az édesapám, kimentem, és dolgoztam kinn egy amerikai nagyjátékfilm forgatásán, optikákat pucoltam meg egyebek. Aztán visszajöttem, és megint csak azt mondtam a főiskolán, hogy rendező akarok lenni - akkor már nem merték a pofámba vágni, hogy nincs élettapasztalatom. Végigcsináltam a rendező szakot, 1995-ben végeztem. Utána egy évig keményen buliztam, lógtam, nem csináltam semmit. Aztán Hutlassa Tamás producer és Pados Gyula operatőr, akikkel most a nagyjátékfilmem is forgatom, lehetőséget biztosítottak, hogy egy reklámot készítsek. Aztán egy pár hónapra rá már jött az első klip, tehát a kettő valahogy együtt indult be. Aztán megcsináltam a diplomafilmemet is Biztosítás címmel, 1997-98 táján.
- Melyik volt az első videokliped?
- A Szandál a Warpigs együttesnek A Quimby hullaházas klipje a harmadik volt, de az az első, amire igazán büszke is vagyok.
- Kikkel volt legjobb klipet csinálni?
- Két előadó van, akikkel már négy-öt klipet is csináltam: a Quimby és Sub Bass Monster. Nagyon szerencsésnek érzem magam, hogy sikerült velük összejönni, mert mindkettejük műfaját bírom, és tisztelem őket, mert azokon a műfajokon belül is minőséget produkálnak. Szabinál azt bírom, hogy nem az amerikai hiphop világot koppintja, hanem magyar hiphopot csinál, ami nekem nagyon szimpatikus. A Quimbyben meg az tetszik, hogy változnak egyfolytában, fejlődnek. Szabit és a Quimbyt emberileg is imádom. Velük volt a legkönnyebb együtt dolgozni, mivel barátok, nyugodtan megmondjuk egymásnak, ha szar egy ötlet. Ha jó a zene, élvezet klipet csinálni, és könnyű is jó klipet készíteni. Ha szar a zene, lehetsz akár Ridley Scott is, akkor sem fogsz faszát kihozni belőle.
- Előfordult már, hogy szar zenére csináltál klipet?
- Igen. Az elején, mikor még örültem, hogy egyáltalán megkeresnek engem. Volt egy fiúcsapat - a nevét most nem mondom -, és annak is készítettem egy klipet. Életem legszarabb klipje, komolyan nagyon szégyellem. Össze is vesztem a srácokkal a forgatáson.
- Hullaház, vérben tocsogó mentősök, karambol, vérszomjas nők és kutyák egy földalatti parkolóban, zombilány láncfűrésszel, erdei hajtóvadászat... Honnan jön ez a sok sötét kép a klipjeidben?
- Nem tudom, hogy sötét-e. A fekete humort nagyon szeretem, a Coen fivérek összes filmje nagyon tetszik például. Szeretem, ha lehet röhögni ilyen durva dolgokon. Például az Evil Dead féle trash horrorokon, vagy A Gyűrük Ura rendezőjének, Peter Jacksonnak a korai filmjein, mint a Hullajó ...Valaki biztos azt gondolja, hogy lelkileg beteg vagyok, de én nem tartom annyira sötétnek ezeket a dolgokat.
- Hogyan találod ki a klipjeid?
- Sokat hallgatom a számot, egymás után párszor, és jó esetben már ott beugrik valami. Legtöbbször nem veszem komolyan az ötletet, mert azt gondolom, hogy úgysem fogják elfogadni. De a Quimbyvel szokott olyan lenni, hogy mondok valami hülyeséget, ami bejön nekik, és együtt kidolgozzuk az alapötletet. A Halleluja című klip esetében a hajléktalan figura ötlete az enyém volt, de a hogyan - az, hogy DV kamerával, semmi költségvetéssel forgassunk - az a Quimby frontemberének, Kiss Tibinek az ötlete volt.
- A klipben a Quimby másik fő figurája, Varga Livius részeg hajléktalant alakít, nagy beleéléssel és nagyon viccesen. Mesélj arról a forgatásról!
- A Krisztina téren találkoztunk. Ott a templom mellett van egy kis angyalszoborka, ami ideális volt a főhős ébredéséhez. Ott elkezdtük, aztán sétáltunk egy nagyot, felmentünk a Várba, az Alagúton és a Lánchídon át Pestre... A halászkirály legendája című Terry Gilliam-film volt a nagy inspiráció, eredetileg a Szent Grál helyett egy szent hangszer után kutatott volna Livius. Volt egy kis fakardja is, amivel mászkált a gonosz városban. Végül azt nem lehetett látni, mert azok a jelenetek ki lettek vágva, közben ugyanis egyszerűsödött a koncepció. Másfél napig forgattunk, mászkáltunk egyfolytában, hajléktalan nénikkel és bácsikkal találkoztunk az utcán és lenn az aluljárókban.
- Látták, hogy kamera van a kezedben?
- Látták, de soha nem zavarta őket, mivel nem volt nagy, profi gép, nem tűnt forgatásnak, hanem úgy tűnt, mintha egyik haver hülyéskedne a másikkal. Livius mindig odament hozzájuk, bemutatkozott, beépítette magát és negyedórát, félórát eltöltött velük, más-más társaságokkal. Nagyon nagy arc ő ilyen szempontból, könnyű vele jó klipet csinálni. Annyira készült, hogy aznap reggel beleborotvált a hajába itt-ott, és hintőport raktak rá, hogy jó korpás, tetves kinézete legyen a fejbőrének. És a vörösbor is csúszott rendesen, már reggel, így gyorsan hangulatba került a kliphez.
- Milyen Magyarországon kliprendezőnek lenni?
- Szerintem nagyon nehéz. Az anyagi helyzet nem enged egy csomó dolgot. A legtöbb rendezőhöz hasonlóan én azért vállalok be klipeket, hogy teljes szabadságot kapjak. Mert pénzt ezzel nem lehet keresni. Ha igényesebb klipet akarsz, ha filmre akarod forgatni... Pár évvel ezelőtt kiszámolták egy gyártó cégnél, hogy mennyibe kerül kihozni egy 16-os gépet, három-négy tekercs filmet, aztán az leforgatott anyagot laborálni, vágni, átírni... Na ez kijött másfélmillió forintra. A magyar lemezcégek pedig általában egy milliót sem hajlandóak költeni egy klipre. A rendező ilyenkor feladja a gázsiját, az operatőr is, a vágó is... Szívességből kell kérni egy csomó embertől egy csomó dolgot. Legtöbbször egy forgatási nap áll rendelkezésre. Egy átlag reklámfilmnél 10-15 snittet csinálnak naponta. Hogy egy videoklip összeálljon és dinamikus legyen, az 60-70 snittet igényel néha, néha majdnem százat. Egy nap alatt ennyit felvenni nagyon nehéz, és legtöbbször a minőség rovására megy... Persze nem a pénztől lesz valami jó: mindennek össze kell állni, a filmistennek rád kell mosolyognia. Nekem a legjobb klipjeim - a Halleluja , a Hol volt, hol nem volt és a 4 ütem - a legolcsóbb klipjeim voltak. Száz-kétszázezer forintból készültek. Itt Magyarországon a pénznélküliség miatt rá vagyunk kényszerítve, hogy a fejünket használjuk.
- Milyen filmek, milyen rendezők inspirálnak? - Filmeknél teljesen vegyes az ízlésem. Volt három film gimnazista koromban, ami nagyon nagy szerepet játszott az életemben: a Mechanikus narancs , a Taxisofőr és a Szárnyas fejvadász . Ez a három rendező, Kubrick, Scorsese és Ridley Scott mind nagy hőseim. Luc Bessont is nagyon bírom, Fellinit is, Tarantinót is, Finchert is. A hongkongi rendezők közül John Woo és Ringo Lam nagyon nagy arcok, a japánok közül Kitanót szeretem nagyon. De mostanában Jonathan Glazer is nagyon bejön: az első nagyjátékfilmje, a Szexi dög , húú, az nagyon izmos ( a film a 2001-es Titanic Fesztiválon volt látható - a szerk. ). Ha a felét el tudnám érni az első filmemben, amit Glazer elért, akkor már fasza gyerek lennék.
- A kliprendezők közül kik a kedvenceid?
- A Beastie Boys a kedvenc zenekarom, úgyhogy nekem Spike Jonze-tól a Sabotage minden idők legjobb klipje. Jonathan Glazernek inkább a reklámjait és a filmjét szeretem, de a klipjei is jók, főleg az amiben Kovács Lajos fut, a Karma Police a Radioheadtől. Chris Cunningham Aphex Twin-klipjei is nagyon durvák. De még Hype Williams néhány dolgát is bírom, nagyon jó nézni... Érdekes, hogy egy reklám- és kliprendező vagy nagyon jó játékfilmes lesz, vagy csontszar. Spike Jonze-tól a John Malkovich menet nagyon jó lett, Glazertől a Szexi dög szintén, David Finchernek az összes filmje nagyon jó. Michael Bay viszont olyan fosokat csinál, mint az Armageddon , és Hype Williams filmje, a Belly is borzasztó szar lett. Tarsemtől A sejt , az még egyelőre kérdőjeles...
- Törvényszerű, hogy a kliprendezők a nagyjátékfilmnél kössenek ki?
- Nem, szerintem egyáltalán nem. A klip könnyebb, hatásvadászós műfaj. Nekem mindig az volt a tervem, hogy nagyjátékfilmeket csináljak. De a legjobb az lenne, ha tudnék játékfilmeket csinálni három-négyévente, és közben reklámokkal és klipekkel játszanék.
- Kontroll című első nagyjátékfilmedben mennyire lehet majd észrevenni a klipes múltadat?
- A készülő filmem egy thriller, egy gyilkosról és egy ellenőrcsapatról szól. Van benne humor, akció, minden egyes jelenet kicsit más filmes megközelítést kíván. A bunyóknál és az akciós jeleneteknél, hajszáknál nyilván gyorsabb vágással, klipesebben kell megoldanom a dinamikát. De szeretnék hosszú egysnittes párbeszédeket is csinálni. A lényeg, hogy a technika szolgálja a történetet, ne fordítva.
- Milyen zenét képzelsz el a filmhez?
- A zenének is a jeleneteket kell szolgálnia. A Neo zenekar fogja csinálni, tőlük már a Ranbo 13 című szám is nagyon bejött nekem, mert nagyon "filmes" zene, sok kép jut az ember eszébe, mikor hallgatja. Nem vagyok elektronikus zene rajongó, de a Harcosok klubja filmzenéje, amit a Dust Brothers készített, nagyon szimpatikus volt nekem, és azt hiszem, jó megoldás, hogy a Neo csinálja a zenét a Kontroll hoz.
- Mennyit tervezgettetek együtt?
- Leültem velük, és lejátszottam öt CD-t, hogy megmutassam, mi jön be nekem zeneileg, hogy megismerjék az én zenei ízlésemet. Az első lemez a Fight Club filmzene volt, a második a Beastie Boystól a Paul`s Boutique , a harmadik a Killing Zoe című film zenéje a tomandandy duótól, a negyedik Becktől a Mellow Gold , az ötödik pedig Philip Glass zenéje, amit az eredeti Dracula filmhez készített utólag a Kronos Quartettel.
- Ez le is fedi a teljes zenei ízlésedet? Mi van például a rockzenével?
- A rockban most a Queens Of The Stone Age a csúcs nekem, az olyan izmos zenekar! Az új számuknak a videoklipje is tiszta agyrém ( nevet )... De visszatérve a Neóhoz, magáról a filmről is sokat beszéltünk, mert nemcsak a zenét fogják csinálni hozzá, hanem a sound design is nagyrészt az ő feladatuk lesz. Ez nemcsak az effekteket jelenti, hanem a teljes hangkulisszát, ami a film egész hangulatát befolyásolni tudja.
- Mi a film sztorija?
- A metróban játszódik, egy jegyellenőr csapatról szól. Bertók Lajos a főszereplő, Mucsi Zoltán az öreg profi a csapatban, Badár Sándor a bolond köztük, Pindroch Csaba a narkolepsziás, idegbajos power csávó, aki a karszalagtól erősnek érzi magát, Nagy Zsolt pedig a kezdő ifjonc, aki vidékről jött föl, és ez az első munkája. De Haumann Péter, Cserhalmi György, Szabó Győző és még sokan mások is játszanak benne ( az interjú utáni napokban derült ki, hogy Bertók helyett Csányi Sándor, Haumann helyett pedig Kulka János szerepel majd a filmben - a szerk. ). Egy ellenőrcsapat mindennapjait látjuk, furcsa dolgok történnek a metróban, van egy gonosz ember, aki gonosz dolgokat csinál, és az ellenőröknek kell szembeszállniuk vele.
- A film hány százaléka játszódik a föld alatt?
- 100 százaléka! A néző ebben a filmben napfényt nem fog látni, sem füvet, legalábbis zöldet nem. Nem tudom, lehet, hogy művészi öngyilkosság lesz. De remélem nem. Láttam egy kurva jó filmet, az volt a címe, hogy The Cube (Bűnös kocka címmel az 1999-es Titanic Fesztivál mutatta be - a szerk. ), az ugyanabban a díszletben játszódik végig, mégis beszarsz, olyan izgalmas. Csak egy ügyes rendező kell hozzá. Majd elválik, hogy én az vagyok-e.
- Már az első klipedben is metróellenőrök szerepeltek, és most az első játékfilmedben is. Miért pont az ellenőrök ragadtak meg?
- Az ellenőr, mint foglalkozás, az annyira magyar dolog. Ahogy kinéznek, és ahogy a szalaggal felszálltak annak idején, és ilyen kis terrorcsapatként működtek... Két szakma volt, amit nem ismertem Amerikában, ami számomra teljesen újdonság volt, amikor Magyarországra jöttem: a vécés néni és az ellenőr. És valljuk be, a kettő közül az ellenőr az izgalmasabb filmtéma. A másik meg a budapesti metró. Ha egy külföldi először lemegy oda, mintha egy Tarkovszkij-filmbe csöppenne: tiszta Solaris ( nevet ).
Külön köszönet Ludányi Ferencnek a technikai segítségért.
2002.10.01
Stefi vagyok régóta forgatókönyveket írogatok. Légyszi ha tudjátok adjátok meg Nimród e-mail címét, szeretném neki elküldeni néhány írásomat hátha érdekelné. Kérlek válaszoljatok,
2009-11-30 14:16:46



URL: http://est.hu/film/28643/film/28643/az_elnok_vegveszelyben


4/10 (32)
3 komment | Szólj hozzá!
John Cale egykori katona a kapitóliumi rendőrségnél dolgozik, és ugyan a Kongresszus egy fontos tagjának az őrzése a feladata, meglehetősen unalmasnak tartja a munkát, és minden vágya, hogy bekerüljön az elnököt védelmező...
...titkosszolgálat csapatának tagjai közé. A felvételi beszélgetésre magával viszi kislányát is, akivel az interjú végeztével még csatlakoznak egy körsétához az épületben. Csakhogy épp ekkor súlyos támadás éri a nemzetet: egy hadsereg arzenáljának megfelelően felfegyverzett és rendkívül felkészült terroristák csoportja veszi be a Fehér Házat és ejti foglyul az elnököt. Cale ugyan elszakadt kislányától, de még így is úgy érzi: elsődleges feladata, hogy megmentse és kivezesse az ország első emberét az elfoglalt épületből. A terv első felét sikeresen végre is hajtja – most már csak az van hátra, hogy Sawyer elnökkel együtt épségben kijusson az ellenséges területről, kiszabadítsa kislányát és megmentse a többi túsz életét…
Az elnök végveszélyben körülbelül annyira eredeti, mint amennyire magyar címe, ami a korábbi elnökmentős filmek címéből lett összeollózva. Roland Emmerich, a monumentális katasztrófafilmek mesterének munkája azonban ezzel együtt jobban sikerült, mint a legutóbbi hasonló opus, a Támadás a Fehér Ház ellen . A kislány figurájának hangsúlyos szerepeltetésével egyrészt emberközelibb lett, másrészt így még inkább megidézi a Drágán add az életed! című klasszikust. Az önjelölt testőr és az elnök közös menekülésével pedig nyomokban még egy buddy movie is felsejlik benne.
amerikai akciófilm, 137 perc, 2013
A Fehér Házat terroristák foglalják el, ám az elnököt még védi utolsó testőre. Együtt bármire képesek.
Forgalmazza: InterCom Bemutató: 2013. augusztus 29.
Végveszélyben (DVD)
Női szervek 6
Bad Boys 1-2. (DVD)
A Beverly Hills-i zsaru (DVD)
Így háború után-közben-előtt óriási divat lett szétlövetni a Fehér házat benne az elnökkel, bár ez az utolsó (csak idén!) "replay" elmenne az "Olympus has Fallen" karikatúrájának. Tatum rajongóknak, akik bőgnek utána a "G.I.
Joe II."-es halála, és a "Magic Mike"-ja után egy desszert lesz.
Ciseaux
2013-09-02 18:15:43
Most nèzem, hogy angolul is: Black Hawk Down ---X--- White House Down
kareszka
2013-08-28 14:19:22
Sztem meg a cìm a Sòlyom vègveszèlyben cìmre utal... De lehet csak egybeesès...
2013-08-27 12:25:01



URL: http://est.hu/film/28747/film/28747/2_kaliber


7/10 (27)
Bobby és Stig, a két nagypályás, mexikói drogbárókkal haverkodó gengszter nagy dobásra készül: ki akarnak rabolni egy bankot – történetesen azt, amelyikről tudják, hogy széfjeiben az említett drogbáró a pénzét tárolja; számításaik szerint...
...így mintegy 3 millió dollárra tehetnek szert könnyedén. A nagy balhé után azonban több meglepetés is éri őket, együtt és külön-külön is. Először is van valami, amit nem tudtak egymásról, hiszen egyikük sem az, akinek korábban mondta magát, s emiatt először szétválva (sőt ami azt illeti, egymás ellen fordulva) kell menteniük magukat.
Aztán az is kiderül, hogy a széfek sokkal több pénzt rejtettek rongyos 3 milliónál. És végül (ami talán a legnagyobb problémát jelenti) lelepleződik az is, ki a vagyon valódi tulajdonosa – mert hogy egyáltalán nem a(z egyébként szintén nem veszélytelen) drogbáró az. Bobbynak és Stignek így nagyon össze kell kapniuk magukat, hogy kimásszanak abból, amibe keveredtek, miközben nemcsak ellenségeik és korábbi szövetségeseik, de egy igen kellemetlen állami hatóság is a nyomukban van.
A 2 kaliber korrekt, a szokásosnál csavarosabb akciókomédia, melyben a Csempészek után ismét együtt dolgozott az izlandi rendezőként több amerikai filmet is jegyző Baltasar Kormákur és Mark Wahlberg. A műbe ugyan még a Csempészek nél is kevesebb jutott Kormákurból (azaz igazi bérmunkáról beszélhetünk), de akit ez a tény zavar, azt vigasztalja a tudat, hogy a rendező közben a súlyos izlandi drámákkal sem állt le, hiszen a két legutóbbi amerikai meló között is rendezett egyet.
amerikai akcióvígjáték, 109 perc, 2013
Két beépített zsaru véletlenül egymást játssza ki, és a CIA-től rabolnak a maffia helyett.
Forgalmazza: InterCom Bemutató: 2013. szeptember 12.
2015.05.08., péntek, 01:15
2015.05.15., péntek, 01:15 2015.05.16., szombat, 21:50 2015.05.20., szerda, 00:35 2015.05.21., csütörtök, 20:30
Út a mennyországba (DVD)
Vérvonal (2006)
Fehér nászéjszaka



URL: http://est.hu/cikk.php?cikkid=41099


II. Győri Fröccsfesztivál
Győr, Széchenyi tér , 2006. július 7 - 9.
A szóda hungaricum. Igazi, nem csak olyan nemzeti büszkeséggel átitatott költői túlzás ez, a szóda tényleg hungaricum, s habár ezt nem tudják olyan sokan, tős gyökeres győri ital.
A bencés szerzetes tanár, Jedlik Ányos, a dinamó és az inga feltalálója, 1829-ben publikálta a szódavízgyártásról szóló korszakalkotó munkáját. Ami a svéd tudósoknak nem, az a győri fizikusnak sikerült. S innen már tényleg csak egy aprócska lépés volt hátra a fröccs megszületéséig.
A legenda szerint Vörösmarty Mihály Jedlikkel borozgatott Fáy András fóti pincéjében, s mikor a szódával „lazított” bort kóstolgatta, akkor lett névadó keresztapja az italnak: „ Spritzer? Túl németes. Legyen inkább fröccs! ” És megszületett a fröccs, ami azóta is töretlen népszerűségnek örvend országszerte. Tikkasztó nyári napokon, amikor az ember homlokán már az ajtóból kilépve is gyöngyöződnek az izzadságcseppek, nos, a szakavatottak szerint ekkor esik a legjobban egy pohár fröccs, ami lehet kicsi, nagy, házmesternyi vagy viceházmesternyi vagy esetleg egyenesen háziúrnyi. Mindegy, a lényeg, hogy bor és szóda hűvös elegye legyen!
A fentiekben említett rekkenő minden kétséget kizárólag adott – per pillanat, mikor ezt a sort írom, éppen harmincegy fok van –, a fröccs pedig minden létező formájában rendelkezésre áll majd a Széchenyi téren, ahol a II. Győri Fröccsfesztivált tartják. A lelkes kóstolgatások közepette szemezgethetünk az irodalom fröccs-dús pillanataiban a Dunaszegi Színjátszókör, valamint a Kazinczy Ferenc Gimnázium tanulóinak előadásában, meghallgathatjuk a nyúli Borbarát dalkör válogatását is. S végül, de nem utolsósorban leróhatjuk köszönetünket a nagyszerű győri fizikus, Jedlik Ányos előtt is, aki nélkül, ahogy mondani szokták, ez az ital nem jöhetett volna létre.
TeA
2006.06.30



URL: http://est.hu/cikk.php?cikkid=14652


Főoldal | Divat + Design | Gasztró | Budapest | Sport + Wellness | Bringa | Utazás | Interjú | Galéria
Taverna Ressaikos Görög étterem
Lehet, hogy csak én látom rosszul a dolgot, de amióta fél Magyarország görögbe' jár nyaralni, valahogy mintha lecsökkent volna a görög éttermek népszerűsége. Kár lenne pedig ezekért a helyekért, mert igaz, hogy kardhalat vacsorázni és recinát kortyolni legjobban homokos tengerparton, naplementét bámulva lehet, de azért a hazai görög éttermek is kitesznek magukért - ha a helyszín és a jelenlét élményét tökéletesen nem is pótolhatják. (De hát erre hivatkozva az összes nemzetközi konyhával dolgozó éttermet be kellene zárni, ami pedig komoly baklövést jelentene...)
A Taverna Ressaikosért például igencsak kár lenne. Barátságos, kicsiny étterem ez, nem messze a Lánchídtól, a Víziváros kellős közepén. Megfáradt turisták, dinamikus menedzserek, ünnepi alkalomra összegyűlő családok ideális célpontja - legalábbis az árak alapján. A pénzünkért azonban minőséget kapunk: udvarias kiszolgálást, hangulatos élőzenét, és persze remek konyhát.
Az alattomosan támadó decemberi mínuszok ellen egy pohárka ouzóval védekeztünk, s mindjárt más színben láttuk a világot: kék-fehérben természetesen, ahogy az egy tavernához illik. Hogy gyomrunkat a fő fogásokra felkészítsük, belevágtunk egy tányér tejszínes aprórák levesbe - jobban nem is választhattunk volna. Hibázni amúgy nem nagyon lehet ezen a helyen: a tejes bárány, a fetás, szalonnás borjú bélszín, a csípősen fűszerezett pulyka-saslik, no meg a félreismerhetetlen báránycomb egyaránt telitalálat. Kérhetjük grillezett zöldségekkel vagy pirított, héjában sült burgonyával, esetleg ízletes görög salátával - ritka ízletes és laktató ételeket kapunk. Aki egy tál girosra vágyik, vagy különlegesen elkészített padlizsánt szeretne lakmározni, az is megtalálhatja a számítását a Taverna Ressaikosban.
Egy biztos: ne átfutó, röpke tartózkodásra készüljetek, mert ilyen kiadós konyha mellett szívesen elüldögél az ember. Egy-két pohárka könnyű, száraz vörösbor, esetleg a kávé mellé kikért nyeletnyi Metaxa, és máris felkerült a korona az estére. Zúzmarás téli estéken, távol a nyári napfényes napoktól az ember egy kis változatosságra vágyik: a Taverna Ressaikos szerencsére tudja, hogyan kell elvarázsolni a vendégeit.
Levesek: 390-550 Ft előételek: 450-1290 Ft főételek: 950-1990 Ft desszertek: 490-950 Ft folyóbor: 220 Ft/dl
Taverna Ressaikos Görög étterem (I., Apor Péter u. 1. T.: 212-1612)
2000.12.20
Thaiföld csodálatos orchideái - kiállítás és vásár
Szabadtéri trambulinpark nyílt a Westend tetőkertjén
Budapesti híradó
Pest is... majdnem Hollywood 1
5. TeSzedd! - Vedd fel a kesztyűt!
Mert Budapesten mindig történik valami...
Kerékpárosklub Bringás Reggeli



URL: http://est.hu/cikk/33447/cikk/33447/felig_ures_-_1_evad


Félig üres – 1. évad
Főhősünk, Larry David szemrebbenés nélkül követ el nyilvános szociális öngyilkosságot, bárhol és bármikor: egy nem kellően átgondolt szóviccel, egy balul elsült gesztussal vagy a szokás hatalmával akárkit az őrületbe kerget egy pillanat alatt. A sorozatbéli személyiségénél csak egy szomorúbb van: önmagát alakítja.
Kés/alatt - 1. évad
24 - 1. évad
Jóbarátok - 1. évad
A hatalmas sikerű Seinfeld sorozat társírója először 2000-ben készített egyórás műsort elbűvölő sármjáról az HBO számára, melynek sikere nyomán felkérték őt ennek a sorozatnak az elkészítésére. David akkora név a szakmájában, hogy hívószavára olyan sztárok csatlakoztak hozzá, mint Martin Scorsese, Alanis Morisette, David Schwimmer, Mel Brooks vagy Ben Stiller - a legtöbben szintén önmagukat alakítva. Forgatókönyv csak nagyvonalakban íródott, a dialógusok improvizáció eredményeképpen jöttek létre.
A készterméket nézve szinte felfoghatatlan az a könnyedség, amellyel ilyen összetettet és eredetit alkottak. Itthon is szükség van erre a sorozatra, részben pont azért, mert megmutatja, hogy a kevés is lehet rengeteg: elég egy kamera és egy hiteles személyiség a sikerhez. Másrészt, mert bizonyítja, hogy az amerikaiak nem minden esetben gőgős, világhatalomra szomjas, értéktelen dögkeselyűk, hanem még a leghíresebbek közt is rengeteg az olyan, aki ugyanannyira a társadalmi konvenciók rabja, mint bármelyikünk.
A sorozat rendkívül fanyar, szarkasztikus humorának gyakori célpontja a vallás, legfőképpen az izraelita. Larry David hol paródiája a zsidókat övező sztereotípiáknak, hol ő maga űz belőlük gúnyt, mindezt olyan mélységes öniróniával, hogy igazán nem haragudhatunk meg rá. Sőt, lefegyverzi azokat, akik könnyen áldozatául esnek a kategorikus véleményformálásnak, mert amit kell, azt elismeri a sztárokkal, vallással és (akaratlanul) Amerikával kapcsolatban, de még azt is képes megszelídíteni a humor erejével. Kétségtelen viszont, hogy sok poén értékét veszti minálunk, mert túl szorosan kapcsolódik az amerikai kultúrához.
Nem lehetett számítani rá, hogy valaha is eljut hozzánk ez a sorozat, pedig ránk fér. Egyelőre csak azok fogyasszák, akik fel vannak készülve valami újra, merészre, szokatlanra. És közben töprengjenek azon, hogy miért nem inkább ezzel erőszakolják a programigazgatók a hazai tévénézőket, mint a Győzike Show-val.
Curb Your Enthusiasm - The Complete First Season, 2000 * Színes, amerikai tévésorozat, 300 perc * (18) * Rendező : Larry David, Robert B. Weide, Bryan Gordon, David Steinberg, Larry Charles és még sokan mások * Szereplők : Larry David, Cheryl Hines * Hang : angol DD 5.1 * Felirat : magyar + 3 nyelv * Extrák : audiokommentár, interjúk * Forgalmazza a Warner Home Video
-csm-
2005.07.29



URL: http://est.hu/cikk/41044/cikk/41044/szex_es_new_york


Idén május 15. és 17. között - immár ötödik alkalommal – rendezik meg a TeSzedd!-et, Magyarország legnagyobb önkéntes szemétgyűjtő akcióját. Aki nem regisztrált előzetesen, de részt venne az országtisztító eseményen, annak nincs más dolga, mint keresni egy szimpatikus helyszínt a TeSzedd! weboldalán, és az akciónapon odaérni a kezdési időpontra.



URL: http://est.hu/film/1530/film/1530/az_utolso_kinai_csaszar


Az utolsó császár
7/10 (3)
1950-ben a kínai-szovjet határállomásra beragasztott ablakú szerelvény gördül be: háborús bűnösöket szállítanak haza. Közöttük van Pu Ji, az utolsó kínai császár, aki uralkodói pályáját a japán bábállam, Mandzsuko névleges uraként fejezte be. Mivel kevés jóra számíthat, a mosdóban fölvágja az ereit, de balszerencséjére megmentik, és egy ideológiai átnevelőtáborba viszik. Ott kezd neki önéletrajzának, amelyből kalandos és vadregényes életút rajzolódik ki. 1908-ban vitték a Tiltott Városba a haldokló császárné parancsára, s hamarosan - még kisgyermekként - ő lesz az új uralkodó. Eunuchok serege neveli, s mivel nem léphet ki a palotából, semmit nem tud a világról. Arra is csak évek elmúltával jön rá, hogy becsapták: minden pompa és alázat ellenére Kínában már köztársaság van. Ettől fogva erőt vesz rajta a vágy, és mindenáron ki akar törni aranykalitkájából. Mikor a japánok felajánlják neki a megszállt Mandzsúria trónját, nincs ereje visszautasítani, s ezzel végképp tönkreteszi életét. A film 1988-ban 7 Oscar-díjat kapott a Legjobb film, rendező, operatőr, a Legjobb adaptált forgatókönyv, jelmeztervezés és vágás kategóriában, ezeken kívül pedig 8 David di Donatello-, 4 Golden Globe-, 2 BAFTA-, 1 Cézar-díj és az Európai Filmakadémia különdíjának birtokosa.
The Last Emperor
angol-francia-hongkongi-olasz filmdráma, 160 perc, 1987
Grandiózus filmes mestermunka az utolsó kínai császárról.
Joan Chen
Peter O'Toole
Roucheng Ying
Victor Wong



URL: http://est.hu/cikk/25561/cikk/25561/emil_es_a_detektivek


Emil und die Detektive. színes hangbemondásos német filmdráma 110 perc 2001
Legendás ifjúsági regény sok van, ám köztük nem sok olyan akad, amelyet éppoly letehetetlen olvasmány legyen akár egy évszázaddal születése után. Erich Kästner Emil és a detektívek című regénye nemcsak könyvként bizonyul igazi örökzöld darabnak, de a filmes korszerűsítést is meghökkentően jól viseli. Franziska Buch adaptációja a mai Berlinbe emeli át a gyerekek nyomozásának történetét, és egyúttal hangulatképet is készít az újraegyesített városról éppúgy, ahogy az első, 1931-es megfilmesítés megőrizte a szétbombázás előtti Berlin utcáinak atmoszféráját.
A kiskamasz Emil Tischbein vakációra Berlinbe utazik. Magában titkos küldetést tervel: hamis jogosítványt akar szerezni krónikusan balszerencsés édesapjának, aki egy gyorshajtás miatt elveszítené a nehezen megszerzett állását. A Keleti-tenger melletti kisvárosból érkező naiv fiút mindjárt a vonaton baj éri, egy szélhámos, Max Grundeis ugyanis a bizalmába férkőzik, és elszedi Emil minden spórolt pénzét. Emil nem hagyja annyiban, és a fővárosba érve követni kezdi a gigerli rablót. Ekkor érkeznek segítségére a detektívek, azaz a kalapos lány és barátai, akik ebben a mai változatban igazi multikulti gyülekezet. Gyerekeknek milyen esélyeik lehetnének egy hétpróbás gazemberrel szemben? Mint kiderül, ha összefognak, többre képesek, mint a felnőttek várnák tőlük. Az izgalmas megfigyelős-üldözéses krimi mellé még igazi osztályharcos, azaz korosztályharcos mondanivaló is járul.
Az elsősorban a kora tizenéves közönségnek szóló Emil és a detektívek lendületes, vidám és szívet lelkesítő film, amelyet az ügyesen modernizált klasszikus történet és nem utolsó sorban a találóan összeválogatott gyerekszínészek tesznek olyan kiváló ifjúsági filmmé, amely manapság párját ritkítja.
nelson
2003.04.17
2015. május 6., szerda Ivett, Frida
Majdnem híres amerikai romantikus vígjáték, 2000
Hupikék törpikék 2 amerikai családi vígjáték, 2013
Moulin Rouge amerikai-ausztrál musical, 2001
Molly Maxwell kanadai filmdráma, 2013



URL: http://est.hu/cikk/51172/cikk/51172/egzotikus_tanc_a_kolcseyben


Egzotikus tánc a Kölcseyben
Debrecen, Kölcsey Központ , 2007. november 10.
5/10 (5)
Ősszel és télen is változatos programok várják a Kölcsey Központba látogatókat. A Nagyteremben például november 10-én megtekinthető a IV. Országos Hastáncfesztivál színvonalas műsora.
Az idei rendezvény különlegessége az, hogy ez alkalommal a hastánc kelléktárának a bemutatására fordítanak figyelmet az előadók. De természetesen a hastáncfesztivál eredeti célja is előtérben marad: a speciális tánc magas színvonalú előadása, technikájának bemutatása a nézők számára.
Idén is sokféle stílussal ismerkedhetünk: egyiptomi, perzsa, libanoni, török, indiai, andalúz, törzsi, saidi, kalighi táncokkal és az ezekhez kapcsolódó zenékkel. A rendezvény első részében az Estella Hastánc Stúdió győztesei és a verseny résztvevői táncolnak, a második részben sztárvendég lesz Ghazi Mona Dolores, aki Dubaitól kezdve Amerikáig a bejárta már a világot. Yasmina, a Táncművészeti Főiskola tanára különlegességgel lepi meg a debreceni közönséget, de itt lesz Tóth Beáta, aki Kairóban a Nil Group Fesztiválon első helyezést ért el, és az Ahlan wa Sahlan hastáncfesztiválon és versenyen 1500 indulóból a harmadik helyezést érte el.
Aztán eljön még Mahasti, aki elsőként kezdett el hastáncot tanítani, és egy kicsit le is fordította „európai” stílusra, végül pedig, de nem utolsóként Kupovics Barbara (több külföldi műsora után) és Fernandez Alexis a latin tánc bajnoka párosban is táncolnak.
2007.11.07



URL: http://est.hu/cikk/25338/cikk/25338/mozaik_etterem


Mozaik étterem
Miután pár héttel ezelőtt sikerült megénekelni az Uránia mozi környékén újjáalakuló vendéglátóhelyeket, eljött az idő egy sarokkal odébb mozdulva folytatni a sorozatot. A múlt héten az Alcatrazból szabadultam, most a Rákóczi út szemközti oldalán, a Rókus kápolna mellett kötöttem ki - legyen így teljes az erzsébetvárosi mozaik. Az éttermi kirakósjátékban pár éve még vad orchideaszínekben pompázó hely nemrég Mozaikként született újjá.
Csillognak, villognak, hűek a névhez: geometrikus, letisztult formák uralják a teret. A mennyezetet uraló mélybarna fafrontot világos csempe deríti, a Rákóczi úti szárnyon oldalt hatalmas, döntött tükör növeli a teret, és mindenütt vidám mozaikok egészítik ki a designt. Az L-alakban hátul könyvszekrényekkel otthonossá tett kávézós-üldögélős sarok csábít egy kis merengésre, előtte éttermi szegmens, a bejárattól jobbra pedig sörözős-reggelizős térség nyílik. Mert ez az egyik szimpatikus húzása a Mozaiknak: korrekt egységáron, háromszáz forintjával kínálja a reggeli menüket, bundáskenyérrel és omlettel verheti el éhségét a környék népe, olykor talán színművészetis diákok is betérnek egy kiadós villásreggelire. Este azonban komolyabb vacsorákra is felkészülhetünk: az étlap kíváncsivá tesz, izgalmas fogásokkal csalogatja a vendégeket.
Odakinn nagy pelyhekben hullik a hó, idebenn egy stampedli unicum hűvös poharára fonódik a kéz. Közben megérkezik az erőleves, és mindjárt oldódik a hangulat. Nemsokára továbblépünk, dióskéregben sült pulykamellel és kacsával tesszük táplálóvá az estét. Birsalma, alma és barack a kíséret a húsokhoz, fanyarabb és édesebb ízek keverednek, elvétve egy kevés dióhéj is megroppan. A kacsamell az ígérethez híven, rózsaszínre sülve halmozódik a tányéron, puha vöröskáposzta kukucskál ki alóla. A gratinírozott krumpli külön serpenyőben érkezik, elválik a sós az édestől, de aztán a tápláléklánc végén, a kíváncsi szájpadláson csak randevút adnak egymásnak az ízek. Egy pohár villányi kékfrankos segíti a falatok könnyű útját, hogy aztán kávéval záruljon a bevizsgálás folyamata.
Bejárató fázis némi bizonytalanságokkal, a Mozaik kellemes ígéret, a személyzet érdeklődve tudakolja véleményünket, de azért diszkréten és gyorsan tevékenykednek. Az árak szerencsére nem szállnak el, így aztán mi is földközelben maradunk. Jó helyen van a Mozaik, pár hónap múlva kiderül, mennyire tudja kifutni magát - és akkor újabb kellemes elem kerülhet helyére a pesti étel-ital puzzle-ben.
Előételek: 1300-1990 Ft, levesek: 400-500 Ft, tészták: 590-1290 Ft, főételek: 1400-2800 Ft, desszertek: 400-500 Ft, csapolt sör (Arany Fácán, Heineken): 500-600/korsó. Mozaik étterem (VIII., Rákóczi út 29., Tel.: 338-2429)
gorcsev
2003.02.11
2015. május 7., csütörtök Gizella
Belvárosi Sajtfesztivál
Brain Bar Budapest – a technológia, a városok és a gazdaság jövőjéről
Mindenki bekaphatja
Schilling Árpád (Magyar Narancs)
Ebben az országban semmi értelme értelmesnek mutatkozni, mert úgyis felfal a szar. Gratulálok dr. Hoppál Péternek, hogy meghozta bölcs döntéseit.
Vidnyánszky tehetséges és tisztességes ember
Hobo (Nullahategy)
Vidnyánszky tehetséges és tisztességes ember. Belekeveredett a művészetpolitikai balhéba, nem kellett volna, ez kétségtelen. Interjú.



URL: http://est.hu/cikk/41341/cikk/41341/a_karib-tenger_kalozai_2_-_a_holtak_kincse


9/10 (1615)
A Karib-tenger kalózai 2. - A holtak kincse
Kevés olyan eredeti és szórakoztató film született az elmúlt években, mint A Karib-tenger kalózai első része, és a folytatáson sem fogott a fekete gyöngy átka!
Az ellenállhatatlanul gyáva és elbűvölően kapzsi Sparrow (Johnny Depp) ezúttal is elképesztő kalandokba sodor mindenkit maga körül, miközben egy régi vérszerződésből fakadó adósságot próbál leróni, amely hét tenger legrettegettebb kalózához, Davy Joneshoz, a Bolygó Hollandi nevű szellemhajó kapitányához köti. És ha Sparrow bajban van, akkor mindenki más is bajban van - ilyen neki a természete -, leginkább a kalandvágyó párocska, vagyis a fess Will Turner (Orlando Bloom) és az akaratos Elizabeth Swann kisasszony (Keira Knightley), akiknek útjába sorra elképesztő tengeri szörnyek, egyszerű gondolkodású kannibálok meg gaz kalózvadászok kerülnek, és vagy száz egyéb egzotikus veszélyforrás.
Bár A holtak kincse lassan bontakozik ki, míg több szálon mozgó hőseink A Da Vinci-kód ot is megszégyenítően összetett rejtvénysorozatot megoldva végre egymásra találnak, de amikor minden mozgásba lendül, olyan kalandfilm kerekedik, mely könnyedén a nyár filmjévé teszi Gore Verbinski rendezését. Merthogy van benne minden: nyakatekert humor, elképesztő látvány és ezer legenda, ha nem is szám szerint, ami pedig külön csemege, hogy A holtak kincse mint igazi, nagyszabású epikus remekmű, rengeteg Csillagok háborúja -analógiát vonultat fel, lehet számolgatni őket.
Johnny Depp pedig most is lenyűgöző - és mikor nem az? -, ráadásul az emberevők közt új szerkója is lesz, amelynek legfőbb díszítőeleme egy tollseprő és egy nagylábujjakból készült mutatós nyaklánc. Bravó, Johnny, bravó!
2006.07.12
Pirates Of The Caribbean: Dead Man`s Chest
amerikai kalandfilm, 150 perc, 2006
Minden idők leggyávább kapitánya, Jack Sparrow visszatér, hogy megszabaduljon egy régi vérszerződéstől, egy rakás emberevőtől, pár tengeri szörnytől, no meg néhány nagyon kreatív külsejű szellemkalóztól.
Forgalmazza: Fórum Hungary
Rekordot döntött A Karib-tenger kalózai folytatása
Cape Fear - A rettegés foka amerikai thriller, 1991
Yang tábornok megmentése hongkongi kalandfilm, 2013
Éjsötét játszma izlandi krimi, 2012
Dom Hemingway angol krimivígjáték, 2013
Szerelempatak magyar dokumentumfilm, 2013



URL: http://est.hu/cikk/26969/cikk/26969/a_karib-tenger_kalozai_-_a_fekete_gyongy_atka


9/10 (12)
Eme kiváló, kalózos-hajózós-kardozós kalandfilm-vígjáték ihletőjeként Disneyland egyik híres attrakcióját szokás emlegetni, egy drága díszletekkel és mindenféle ijesztgetésekkel teli hullámvasutat, amelyet kivételesen nem egy konkrét film igézetében hoztak létre, hanem fordítva, hozzá csináltak filmet. Ami történetesen sokkal-sokkal jobb lett, mint amit akár a legoptimistább rajongók remélhettek. Ha nem volna teljesen hajmeresztő a kapcsolat, az ihletők közt Rejtő Jenőről is meg kellene emlékeznünk, a szerelmi ügyekkel is terhelt becsületbeli küldetés számára hadihajó önkényes eltulajdonítása ugyanis erősen emlékeztet Az elveszett cirkáló hasonló mozzanatára, és a kulcsszerepet játszó Johnny Depp imbolygó léptű, de hajótlan kalózkapitánya is egy bizonyos Piszos Alfrédot juttathat eszünkbe, habár állítólag a szétnarkózott Rollig Stones-gitáros Keith Richards ihlette az alakítást.
Kalózok támadnak egy Karib-tengeri angol kikötővárosra, és magukkal hurcolják a helyőrség parancsnokának leányát, akivel kapcsolatban szörnyű terveket forralnak, hogy feloldják az őket sújtó átkot. Nem kell aggódnunk, hogy a kétbalkezes brit haditengerészetre marad az ifjú dáma megmentése, mert ott egy talpraesett fegyverkovács legény és egy leginkább cigány jósnőre emlékeztető kalóz, akikről az akció során kiderül, hogy a kisasszony megmentésén túl más közük is van a bandához.
A film izgalmas, kalandos, romantikus, nagyon vicces és elképesztően látványos digitális trükköket látunk - csontvázkalózok a holdfényben, brrr... A Shrek írói, a nagy akciófilm-producer, Jerry Bruckheimer és nem utolsó sorban a kiváló színészgárda remekelt: a két brit ifjú, a Csavard be, mint Beckham! szőkesége, a tünde íjász A Gyűrűk Urá ból kiváló partnerei a két nagy öregnek, a gonosz szerepében kéjelgő Geoffrey Rushnak és a sziporkázó Johnny Deppnek.
2003.09.11
Pirates of the Caribbean: Curse of the Black Pearl
amerikai kalandfilm, 143 perc, 2003
Elátkozott kalózok. Elrabolt leányzó. Azték kincs. Orlando tengerre száll. Johnny Depp elköt egy hadihajót. Kalózkaland a javából.
Geoffrey Rush
A film zenéje a Songo-n



URL: http://est.hu/cikk/47521/cikk/47521/a_karib-tenger_kalozai_3_-_a_vilag_vegen_-_ajanlo


8/10 (822)
Az ellenállhatatlanul gyáva és elbűvölően kapzsi Jack Sparrow kapitány újra komoly bajban van, és ha Sparrow bajban van, akkor mindenki bajban van - ilyen neki a természete -, leginkább a kalandvágyó párocska, vagyis a fess Will Turner és az akaratos Elizabeth Swann kisasszony.
Sparrow a csápos képű Davey Jones foglya, akinek szívét viszont a Brit Kelet-Indiai Társaság birtokolja, akik őt felhasználva akarják örökre eltörölni a tenger felszínéről a kalózokat. Mivel pedig a Disney stúdió olvasatában a kalózok vidám, szabad lelkű fickók, és nem szadista vadállatok, mint ahogyan azt támadásaik korabeli túlélői feljegyezték, ezért muszáj nekik szurkolnunk. A Fekete Gyöngy legénysége ugyanis, Will Turner, Elizabeth kisasszony, a halottaiból feltámasztott Barbossa kapitány és egy woodoo boszorkány vezetésével igen látványos jég- és homoktengereket átszelve akár a világ végére is hajlandó a hőn utált Sparrow után menni.
A szokásos átverések, kisebb-nagyobb árulások és némi szerelmi ingadozás közé ékelt lélegzetállító csaták és csörték az első két részhez mérten is nagyságrendekkel izgalmasabbak, köszönhetően további kalózvezérek bevonásának. Közülük is kedvencünk Szingapúr rettegett ura, Sao Feng, akit a legendás Chow-Yun Fat, a hongkongi filmek félistene alakít, meglehetős élvezettel. Mert a kalózszéria tényleg színtiszta, tömény szórakozás, nézőknek és filmeseknek egyaránt, de leginkább Johnny Deppnek, aki ismét végig bohóckódja az egész filmet, és mint mindent, ezt is zseniálisan csinálja.
amerikai kalandfilm, 162 perc, 2007
Jack Sparrow a világ végén is nagy szarjankó, senki sem ér a nyomába. A karibi trilógia látványos, multinacionális kalózokkal zsúfolt befejező darabja.
Forgalmazza: Fórum Hungary Bemutató: 2007. május 24.
A Karib-tenger kalózai 2. a milliárdosok klubjában
A fil jo de lehetne benne több izgalom
Mihalecz Tamás
2012-03-11 12:18:47



URL: http://est.hu/cikk/53902/cikk/53902/rebarbara_biobolt_es_teazo


Rebarbara Biobolt és Teázó
Budapest, VI. Eötvös u. 8.
Teázni nem mindig a teák miatt megyünk. Az egyik helyen a specialitásnak számító kalács, a másikon a kedves kiszolgálás, egy harmadikon meg mondjuk a kellemes tér a vonzerő. A Rebarbara Biobolt és Teázó e három jó dologgal mindenképpen szolgálhat.
Darjeeling Teaház 3
Teaerdő Teaház
Balzac Café
Gyanútlanul lépünk be az Eötvös utcai világos pincehelyiségbe, ahol egyből tíz-tizenkét szempár mér végig minket. Sikerült egy kiscsoportos test-lélek-üzlet multilevel marketing tréningbe csöppennünk, de ez nem akadályoz meg minket abban, hogy helyet foglaljunk a falra pingált kandalló mellett. A jelen körülmények között a hatalmas és hívogató piros bársonykanapé túlzás lenne, így inkább a tonettszékeket választjuk.
A teázó tiszta, fényes levegőjét ínycsiklandó illatok lengik be – bármi is lesz itt, egy sütire és egy teára jók vagyunk. A teaválaszték semmi extra, de az árak nagyon barátiak, erős a kínai felhozatal, és egy-két érdekes fantázianév is felbukkan a pixeles tealapon: Gondűző Málna, Gyengéd Angyal. Rendelésünket suttogva adjuk le a mindig kedvesen hunyorgó házigazdának:
Akkor kérnénk egy tökmag krémes-retekcsírás szendvicset (150), kétszer két deci bioalmalét (80/dl), az egyik ribizlis, a másik céklás, két biokalács-toastot tarpai szilvalekvárral (120/db), egy kanna Mandulás
Alma(400) és egy kanna Zöld Rooibos „Hallo Vera” (440) teát barnacukorral. Ez utóbbi spirulina, sárgarépapehely-granulátum, csokiforgács és sáfrányos szeklice keverékéből áll, az íze pedig… nem túl meggyőző, akárcsak a másik teának, ami inkább csak pink színével ér el némi hatást.
A többi étel-ital azonban isteni, a kettéosztott pincetér biobolt fele minden igényt kielégít és az előadásból még azt is megtudtuk, hogy annyi kémiai haraggal, amit húsz perc alatt termel a szervezet, meg lehet ölni egy embert. Mi meg már vagy egy órája itt sustorgunk-kuncogunk a sarokban, úgyhogy ideje mennünk. Legközelebb majd akkor jövünk szerdán a Rebarbarába, ha rosszul megy a biznisz.
danesztatosz
2008.03.21
Időutazás? Kipipálva! Római emlékek a fővárosban



URL: http://est.hu/cikk/71840/cikk/71840/romai-part


Az igazi nyári beach feelinget nem feltétlenül a Balaton partján lehet átélni, hanem Óbudán, a híres Római-parton is beleszagolhatunk a vízparti lazulásba. A Duna mellett egymás hegyén-hátán találhatók hekkező, lángosozó, palacsintázó, kolbászozós, pálinkázós helyek, ahol az ételek viszonylag jók, a fröccsök hibátlanok, a szúnyogok kibírhatóak. Leghangulatosabb bringával érkezni.
Duna-parti helyek/Buda 2.
Duna-parti helyek/Buda 1.
Nyárfás Kávéház Bp. III., Római-part 26. T: 36 1-240-9617
Hangulat: A Nyárfás az egyik legjobb hely a bringával érkezőknek, mivel saját biciklitárolóval rendelkezik. Viszont előre szólunk, hogy talán pont emiatt az egyik legkedveltebb hely is a parton, így a tárolók hamar megtelnek.
Kihagyhatatlan: A hely szépsége, hogy nem csak a hagyományos ételek-italok közül lehet választani, hanem aki már unja a fröccsözést – bár azt nem hiszem, hogy meg lehet unni – azok több jobbnál jobb koktélból is szemezhetnek. A brassói (650Ft) és a bableves (550Ft) nagyon finom, de a levesnél ügyeljünk az adagra, mármint, hogy ne nagyon rendeljünk utána valami nehéz laktató ételt, mert a leves önmagában baromira nagy adag és nem spórolnak ki belőle semmit.
Golyós Grill Terasz 1031 Római-part 45-47. T: 0630 996 9939
Hangulat: A Golyós Grill a Petanque Klub törzshelye, így nem kell megijedni, ha néhányan evés előtt vagy akár alatt is ennek a roppant jó kis sportnak hódolnak. A hangulat itt mindig baráti, könnyen lehet ismerkedni, vagy beszélgetésbe elegyedni.
Kihagyhatatlan: A Golyósban nagyon sokféle bográcsos étel közül lehet választani, szerintünk az egyik legjobb a csülkös babgulyás (490Ft), bevállalósoknak a pacalpörkölt (600Ft) szintén egy jó választás. A másik amit nagyon ajánlunk a figyelmetekbe a juhtúrós lángos (300Ft), ami kifejezetten finom.
Csónakház Múlató 1031 Budapest, Római-part 30. T: 06-70-380-5571
Hangulat: Az 1920-ban épült műemlék felújítására 2000-ben került sor, azóta ad otthont a Római-part ékköveként is ismert Csónakház Múlatónak. Leginkább romantikázó párok uralják a helyet, de azért kutyasétáltatásba elfáradt vendégekkel és bicajosokkal is gyakran lehet itt találkozni. Hangulatos és kedves hely.
Kihagyhatatlan: Szerintünk a halászlét (990 Ft) itt nagyon jól készítik, ízletes és laktató, az új-zélandi bárányborda (2900 Ft) szintén kihagyhatatlan, különleges falat. Akibe még fér desszert a fenti két étel után, annak ezúton is gratulálunk!
Mosquito Étterem 1031 Budapest, Rozgonyi Piroska u. 43 T: 240-3154
Hangulat: A Mosquito egy nagyon kellemes étterem, ahonnan gyönyörű a kilátás – mondjuk, a Rómain, honnan nem –, és iszonyat finomak a koktélok. Péntek és szombat este sztár-DJ-k váltják egymást, de nem kell aggódni, hétköznap is falrengető bulikra lehet számítani.
Kihagyhatatlan: Az étteremben nemcsak a hagyományos étlapi kaják közül lehet választani, hanem lángossal és főtt kukoricával is csábítanak. Mi viszont inkább azt javasoljuk, hogy ha már ide ültök be, akkor az egyik legjobb választás a harcsapaprikás túrós csuszával (1650 Ft), desszertnek pedig a mi kedvencünk a házias madártej (450 Ft). Eszméletlen finom!
Evezős Sörkert 1031 Budapest, Római-part 34. T: 367-2933
Hangulat: Az Evezős lelke Pléh Lajos és csapata több mint 25 szezont húzott le a Rómain. Mottójuk: A buli akkor buli, ha buli! És ez igaz is, mert fergeteges táncos-zenés hepajok vannak itt szinte minden este. Hétvégén napközben inkább családok uralják a terepet, de a hely mérete miatt nem okoznak gondot a fiatalabb generáció képviselői sem.
Kihagyhatatlan: A Rómain itt lehet kapni az egyik legjobb pisztrángot (450 Ft/10 dkg), de a magyaros fűszerezésű saslik (750 Ft) szintén verhetetlen. Akik szeretik az igazán finom ízeket, azoknak ajánljuk a süllőt (550 Ft) vagy a csukát (450 Ft) majonézes krumplisalátával (190 Ft/10 dkg). Nyami!



URL: http://est.hu/cikk/31174/cikk/31174/molo_cafe


Molo Cafe
Budapest, III., Nánási u. 1/b.
Az időjárás a fáradt és kissé hosszúra nyúlt őszből lassan a csúszós, borongós télbe ért, én ezért most csak azért is egy olyan hely meglátogatását ajánlom, ami egy avatatlan szemlélőnek nyári programnak tűnhet. De korántsem az, a Duna-part ugyanis télen is szép, és a klasszikus római-parti vendéglátóhelyek némelyike - dacolva hóval, faggyal, északi széllel - ilyenkor is nyitva tart.
Club 66
Club Verne
János étterem
Wasabi Running Sushi & Wok Restaurant
Ilyen hely e heti bevizsgált éttermünk is, ahol tekintve, hogy a grandiózus panorámateraszon megfagynánk, míg kiérne a személyzet a pálinkánkkal, inkább a tágas - tengerjáró hajó kihasajtott részletét idéző - belső helyiséget preferáljuk. Így jutunk el két lépéssel a télből a nyárba, az egyszerű, de elegáns piros és bordó bőrök, fehér és kávészín fák tisztaságot és erőt sugárzó, kortalan világába. Ahol nagyon jó nekünk. Mert szeretünk utazni, s ezek a falak és az ötletes vitrin tárgyai is mind erről szólnak. Szinte érezzük a metsző szelet az arcunkon és a hajunkban, ahogy szeljük a hullámokat.
Akkor most evezzünk a Gasztronómia vizére végre. Az ételsor bőven tartalmaz mindenféle tengerlakó állatokat és könnyen emészthető étkeket a kényesebb (tengeribetegségre hajlamos) gyomrúaknak. Nem kenyerünk az éhezés, ezért rögvest nekilátunk két tányér levesnek. Az enyém a hagymakrém, ami lágy és forró, ilyen télben pont jó, de ugyanez elmondható tárkonyos társáról, a pulykaraguléről is.
Második fogásnak egy könnyűt - roston halfilét lávakövön sült színpompás és életteli zöldségekkel - és egy nehezet - bélszín javát tejszínes szuper ízletes vargányaszósszal, és az általam nem kedvelt, de itt mégis meglepően jó burgonyafánkkal - fogyasztunk. Ugyan már csak a szemem kívánja, de megpróbálok még magamba gyömöszölni némi erdei gyümölcsös palacsintát. Külön megjegyzést érdemel, hogy itt a vegetáriánusokat nem intézik el holmi rántott sajtos-gombás megoldással, hogy van napi menü elvitelre és gyermekmenü, sőt a későn kelők még villásreggelizhetnek is!
És most adományozok egy külön csillagot a tálalásért, ami nemcsak gusztusos és egyedi, de a kedvenc tányérkészletemet használják hozzá.
Molo Cafe Étterem (III., Nánási u. 1/b. tel.: 453-3202)
Levesek: 550 Ft, előételek: 900-1500 Ft, főételek: 1500-4000 Ft, desszertek: 650 Ft, korsó sör: Carlsberg 480 Ft.
2005.01.24
Lenne egy nagy kérésem Önökhöz! Kérném szépen ha lehetséges, szíveskedjenek az ét / ital lapjukat elküldeni, - ha van rá lehetőség. (Valamikor a kora tavasszal ott jártunk, "felfedeztük" Önöket, és jeleztük, hogy német vendégekkel együtt mennénk majd, ha eljönnek hozzánk.....) Ez most lesz aktuális, a jövő héten... Előre is köszönöm szépen, ha elküldik. Üdv. Lippainé
Lippai Lajosné
2013-07-13 13:27:44



URL: http://est.hu/cikk/36901/cikk/36901/elso_magyar_borok_balja


Óbudai Fő tér
Első Magyar Borok Bálja
Szépművészeti Múzeum , Barokk és Reneszánsz terme, február 11., 19h
Exkluzív, 480 főre tervezett borvacsora, válogatott hazai borok, sonka-, sajt- és borkóstolók a frenetikus ízek kedvelőinek, szivarsarok és teaszalon a gurmanoknak, kaszinó és persze tánc, tánc, tánc kifulladásig - ez mind-mind az Első Magyar Borok Bálja.
A báli szezon új, kiemelkedő eseményeként olyan rendezvény indul útjára, melynek főszereplője a magyar bor, részvevői pedig jeles bortermelők és híres borkedvelők. Az est fénypontja az ízlésesen és választékosan, nagy odafigyeléssel elkészített exkluzív borvacsora, kiváló borokkal és ínyenc fogásokkal.
A hideg előételhez felszolgált bort Szabó István mutatja be a vendégeknek; a leveshez szervírozott borhoz Stahl Judit csinál kedvet; a meleg előételhez fogyasztott bort Kepes András kóstoltatja; a főételhez párosított bort Kovács Antal prezentálja; míg a desszert édes nedűjét Réz András mutatja be. Végezetül Vágó István tesz fel egy keresztkérdést a vacsora utáni meglepetés itallal kapcsolatban.
Az Első Magyar Borok Bálja legünnepélyesebb pillanata a Gál Tibor Emlékdíj átadása Az Év Kedvelt Borásza Közönségdíjat elnyerő borásznak. Gál Tibor a magyar borkészítés egyik legismertebb, nemzetközi szinten is elismert alakja volt, akit munkássága során mindig a magyar borok világszínvonalra emelése vezérelt.
Az este másik kiemelkedő eseménye a Borárverés, melyet a Pannónia Női Borrend hölgyei celebrálnak. A bevételt a szervezők a budafoki Soós István Borászati Szakközépiskola és Szakiskola számára ajánlották fel. A bál fővédnöke Módos Péter, a Magyar Borakadémia elnöke. Az est házigazdái Borbás Mária és Pálffy István televíziós műsorvezetők.
A bál éjfélkor fergeteges nyitótánccal indul. A hölgyeknek nagyestélyi, az uraknak pedig szmoking szükségeltetik, no és persze jó állóképesség, hogy kirobbanó jókedvvel élvezhessék az este minden pillanatát, egészen hajnalig, kivilágos virradatig...
2006.02.06
Az Örkény Színház teljes társulata fellép az Ördögkatlan Fesztiválon
Kórusok Éjszakája
20. Múzeumok Majálisa
Being Faust - Enter Mephisto - Interaktív játék



URL: http://est.hu/cikk/92226/cikk/92226/nmi_paintball_szekesfehervar


NMI Paintball Székesfehérvár
Székesfehérvár, Pozsonyi út, Videoton Sportpálya
Az én gyerekkoromban még nem volt paintball, legalábbis mi nem tudtunk róla. Pedig a nyolcvanas években jó sok műanyagpuskás öreghegyi ütközetet eldönthetett volna, ha valamilyen módon nyomot tudunk hagyni egymás ruháján.
www.nmi-paintball.hu
Persze a valódi paintball nem kifejezetten gyerekeknek való, sőt, mintha kifejezetten azért találták volna ki velem egykorú felnőttek, hogy velem egykorú felnőttek (vagy akár idősebbek is) újraéljék a gyerekkoruk csatáit, csak sokkal élethűbb és izgalmasabb körülmények között, valamint némileg több pénzből. Ez volna tehát a paintball, mindannyiunk egyik eltemetett vágya, ám most kaptunk egy újabb esélyt arra, hogy elkezdjük, vagy éppen folytassuk.
Augusztus 13-án nyílt az új fehérvári pálya összesen háromezer négyzetméternyi játéktérrel, ezen felül pedig belső parkolóval, öltözővel, mosdóval, a Pozsonyi úti sportpályán. A területen épület is található, tehát többféle játékmódot lehet választani, meg persze kombinálni is szabad őket. De ha helyszínünk éppen lenne, társaságunk is van hozzá, csak felszerelésünk nincsen, akkor a csapat szívesen ki is települ egy 650 négyzetméternyi mobil pályával. Na, az lehet az igazi meglepetésbuli.
Szóval ne halogassuk tovább, vastagruha, célzókészség, elszántság és nem utolsó sorban, játéköröm!
Pályafoglalás, információ: 06-20/270-1006. Nyitva tartás: a hét minden napján, egyeztetés alapján.
saxp



URL: http://est.hu/cikk/56301/cikk/56301/esztergomi_varszinhaz


Esztergom, Vár-Színház , 2008. június 20. - augusztus 22.
Június 20-án amatőr színjátszók bemutatóival veszi kezdetét a várszínházi évad. A varázslatos kelet elevenedik meg gyönyörű hastáncosok alakjában 21-én, a Múzeumok éjszakáján.
Esztergomi Várszínház a súgó.hu-n
Még ugyanezen az estén régi zene fesztivált is rendeznek, ahol Szarka Gyula és barátai, valamint a Musica Profána Forrásszínház lép fel. Kiváló színészek játékában gyönyörködhetünk: Kolti Helga az Árpád-házi Szent Erzsébetről szóló vígságos szomorújáték főszereplője, Kálloy Molnár Péter Caveman bőrébe bújik, Vári Éva pedig Edith Piafot személyesíti meg. Papp János Mátyás királyként tűnik fel, Bánffy György pedig Babits-verseket szaval.
A Várszínház saját bemutatójaként újra színpadra kerül a Dés–Geszti–Békés szerzőtrió musicalje, a Dzsungel könyve , és a Csókolj meg Katám című darab is, Müller Péter Szomorú vasárnapját pedig a Szabadkai Népszínház Magyar Társulatával közösen vitte színre az Esztergomi Várszínház.
Kihagyhatatlan a nyári kínálatból a L’ art pour l’ art társulat, akik ezúttal egy bonyolult színházi esttel jönnek. Visszatérő vendég Hobo is, aki most a Debreceni Csokonai Színház Csattanuga Csucsu című darabjában játssza a kocsmáros szerepét. A zenei kínálatból kiemelkedik Szentpéteri Csilla és a 100 tagú cigányzenekar fellépése egy rendkívüli helyszínen, a bazilika oszlopcsarnoka előtt. A táncot az Irish Dance Experience és a Magyar Állami Népi Együttes képviseli ebben a nagyon változatos nyári színházi programban.
Sinkó Gyula



URL: http://est.hu/cikk/106799/cikk/106799/oh_boy


9/10 (38)
Oh Boy
Csak egy csésze forró kávé – hősünk mindössze erre vágyik e széles nagy világban, de egy egész napig mégsem juthat ahhoz, amit a leginkább kíván. A kávé persze csupán szimbólum, tessék megfejtetni, hogy mit is takar! Szabadság? Nyugalom? Energia?
Niko Fischer berlini polgár, és speciel semmit sem csinál. A jogi egyetemet már évek óta abbahagyta, de nem is dolgozik, a szüleinek meg erről elfelejtett szólni, így azok továbbra is küldik a tandíjra valót, egészen addig a napig, míg mi, nézők meg nem ismerjük ezt a kedves, ám roppant léha fiatalembert (Tom Schilling). Ez a nap egy szakítással, majd a bankszámla megszűnésével – apuka rájött, hogy fia már nem jár iskolába – és a jogosítvány elvételével kezdődik, majd különös találkozásokkal folytatódik.
Az elsőfilmes Jan Ole Gerster munkájának nincs igazi története, inkább amolyan etűdök sorozata, és a mondanivalóját sem könnyű megfejteni – bár jelzésszinten rengeteg fontos dolog jelenik meg. Nem véletlenül járnak hőseink egy háborús film forgatásán, ahol mindenki náci egyenruhában flangál, és nem véletlen merül meg Niko az amatőr színjátszás világában sem. A fekete-fehér, hangulatos zenére komponált Oh Boy sikere – a filmet rengeteg fesztivál játszotta, sok elismerést szerzett – pont ebben rejlik: könnyen emészhető, kedvelhető, és aki akar, rengeteg dolgot láthat bele, ami talán ott sincs. Ilyen a kávé is, amihez Niko egész végig képtelen hozzájutni.
német vígdráma, 83 perc, 2012
Tragikomédia egy fiatalemberről, aki otthagyja az egyetemet és Berlin utcáira költözik.
Jan Ole Gerster
Tom Schilling
Katharina Schüttler
Justus von Dohnányi
Forgalmazza: Másképp Alapítvány Bemutató: 2013. szeptember 26.



URL: http://est.hu/cikk/106800/cikk/106800/a_nyar_kiralyai


8/10 (4)
A tizenöt éves Joe édesanyja halála után apjával él, akivel kölcsönösen megkeserítik egymás életét. Barátjának, Patricknek pedig igazi droidok a szülei. Mikor eljön a nyár, megunva az otthoni szekatúrát kiköltöznek az erdőbe, ...
…méghozzá egy olyan elhagyatott tájékára, ahol senki sem bukkan a nyomukra, és építenek egy saját házat maguknak. Társuk a projektben egy fura kis szerzet, egy Biaggio nevű fiú, akiről sem ők, sem a néző nem tud sokat, és csak véletlenül keveredett bele az egészbe (mégis igazi színfoltja a filmnek).
A három srác rettentően élvezi a szabadságot, a természet közelségét, a család távolságát és azt, hogy a maguk urai. Miközben meglepően sokáig bírják az önálló életet az erdőben, annak minden terhével együtt (élelemszerzés, sütés-főzés), szüleik elszántan keresik őket. De ezt leszámítva is közeleg az idő, amikor problémák ütik fel a fejüket a fiúk kis magánparadicsomában…
A nyár királyai abba az életkorba vezeti vissza a felnőtt nézőt, amikor a szülők igazi alienek és nem tudnak semmit sem jól csinálni. Vérbeli coming of age-filmként tulajdonképpen nem is szól semmi másról, csak a felnőtté válásról magáról. Kivonulva a természetbe a fiúknak nemcsak az olyan örök igazságokat kell megtapasztalniuk, mint hogy egy nő könnyen a barátság próbája lehet, de arra is rá kell döbbenniük, hogy saját magukat talán nehezebb elviselni, mint másokat. Jordan Vogt-Roberts bemutatkozó nagyjátékfilmje eközben a „kamaszkorom legszebb nyara” témakörben is rengeteg emlékezetes, szép pillanatot tud felmutatni.
The Kings of Summer
amerikai vígjáték, 95 perc, 2013
Három srác megelégelve szüleik piszkálódását, a nyári szünetben elszökik az erdőbe, hogy ott aztán hetekig egy saját maguk által épített vityillóban éljenek.
Nick Robinson
Gabriel Basso
Moises Arias
Alison Brie
Erin Moriarty
Forgalmazza: JIL kft. Bemutató: 2013. október 31.
Hajrá Bliss! 3
Én és te
A cél szerelmesíti az eszközt (DVD)



URL: http://est.hu/cikk/106989/cikk/106989/rocknpow


Rock’nPow
Budapest, 2013. szeptember 20. - november 21.
Something Between
A Rock’nPow rendezvénysorozat az év kiemelkedő extrémsport dokumentumfilmjeit mutatja be a budapesti Toldi és Corvin moziban. A programban olyan filmek szerepelnek, mint az Into The Mind , amely grandiózusságában felveszi a versenyt…
…a Baraka című kultuszfilmmel. A 90 perces extrémsportmozi mesterien filmezett akciójelenetekkel mutatja be azt, hogy milyen élmény egy porhóval borított hegyoldalon síelni, illetve mit jelent egy óceáni hullám lejtőjén állni egy szörfdeszkán. A program szeptember 20-án startol a Toldiban, ahol egy siklóernyős film, a Something Between kerül a vászonra. A vetítést hajnalig tartó buli követi a mozi előterében.
Into the Mind
Szeptember 27-én különleges díszletet kap a Toldi: egy sziklamászó műfal épül a mozi belsejében, hiszen rátermett sziklamászók indulnak a boulderpárbaj nevet viselő versenyen. Emellett két komoly hegymászófilm szerepel a programban, a The Last Great Climb és a Pura Vida . Előbbi az Antarktiszon játszódik, utóbbi pedig a Himaláján.
Simone Moro
Október 4-én a Corvinban debütál a korábban említett Into The Mind . Október 25-én pedig egy hegyikerékpáros film, az Arrival premierje lesz a Toldiban. A program egyik fénypontja Simone Moro előadása november 5-én. Az olasz hegymászó napjaink első számú alpinistája (három, 8 ezer méter feletti csúcsot mászott meg elsőként télen). Végül november 21-én egy, a legendás síelő és bázisugró, Shane McConkey életútját bemutató filmet vetítenek a Corvinban. Minden vetítés után party!



URL: http://est.hu/cikk/107025/cikk/107025/szupercella


7/10 (42)
A szupercella meteorológiai szakkifejezés, jelentése olyan zivatar, amelyben az erős örvénylés kisméretű frontokat és egy központi, forgó felhőmezőt hoz létre – vagy egy olyan film, amiben közösen főszerepel Sylvester Stallone és Arnold Schwarzenegger.
És ha ők ketten játszanak egy filmben, akkor jó esély van rá, hogy nem romantikus vígjátékról vagy független drámáról van szó, hanem zúzós akciófilmről, rövid, frappáns mondatokkal – hosszabb párbeszédeket jó esélyel egyikük sem tudna megtanulni. A műsort amúgy Stallone viszi, ő a csőbe húzott szabadulóművész, aki egy Sírkő becenevű szupertitkos szuperbörtön biztonságát teszteli, abszolút élőben, és ehhez akad egy szövetségese, aki persze Schwarci, és feltűnik az ilyen filmekben kötelező Vinnie Jones is, és néhány másik kigyúrt mellékszereplő. A már régóta Hollywoodban tevékenykedő svéd Mikael Håfström ( 1408 , A rítus ) meglepően sok csavart szór a sok szempontból mégis átlagos börtönmeséhez, de ez mégis Sly és Schwarci mozija – jó és rossz értelemben is.
amerikai akciófilm, 116 perc, 2013
Egy építészmérnök abban a furcsa helyzetben találja magát, hogy egy olyan börtönbe zárják be, amit éppen ő tervezett. Vajon elég a tudása ahhoz, hogy kijusson?
Forgalmazza: Pro Video Bemutató: 2013. október 24.
valahol leadják eredeti nyelven is?
Kandikó Csaba
2013-10-25 11:43:29
Itt is 116 perc vs 90 perc...
2013-10-24 11:47:41



URL: http://est.hu/cikk/107042/cikk/107042/capa_100_filmklub


Budapest, Puskin , 2013. szeptember 24. - december 4.
Havonta jelentkező filmklubot szerveznek a Magyar Nemzeti Múzeum szeptemberben nyílt Robert Capa: A Játékos című kiállításában felvetett problémák köré. Foglalkoznak a kivándorlással, a játékszenvedéllyel, a hős és fotóriporter…
A kiállítás részletei
…fogalmával. A vetítések után a szervezők közvetlen beszélgetésekre hívják a nézőket Stőhr Lóránt filmesztéta és Fisli Éva, a kiállítás kurátora részvételével. A sorozat célja, hogy a közös filmnézés egyedi élményén túl rámutassanak: ahogy a filmek is megfejthető jelekkel dolgoznak, a múzeumi kiállítások is többféleképpen elemezhetők, és együtt izgalmasan továbbgondolhatók.
Első alkalommal, szeptember 24-én Az emigráns t láthatjuk, október 9-én az Isten városá t, november 4-én Az ötödik pecsét et, végül december 4-én a Fotográfiá t (minden vetítés 20 órakor kezdődik). A közös témákon kívül Capának személyesen is volt köze a filmhez, hiszen már a spanyol polgárháborúban forgatott filmfelvevővel, 1945 után pedig Törökországról, a párizsi divatvilágról és Izrael születéséről is készített mozgóképfelvételeket. A kiállításról itt olvashatunk bővebben.



URL: http://est.hu/cikk/107212/cikk/107212/suli-mozi


Budapest, 2013. szeptember 26. - 2014. február 6
A Suli-Mozi programban is elkezdődött a tanév, két sorozattal is: A TABU sorozat szeptember 26-án indul a Precious – A boldogság ára című filmmel. A vetítés után Dóka Péter tart beszélgetést a diákokkal. Október 1-jétől pedig újraindul…
Pedagógus Filmklub indul
…az OFOE filmklub – Felnőtteknek gyerekekről : az új évadot A vadászat tal nyitják. A KINO Caféban működő filmklubbal az a szervezők célja, hogy a mozipedagógia iránt érdeklődők kedvezményes áron tekinthessék meg a gyermekek és fiatalok világát, a nevelés kérdéseit érintő filmeket. A vetítést szakemberek által moderált beszélgetés követi. Ennek szellemében a későbbiekben olyan alkotásokat vesznek elő, mint az Ébredés , a Nader és Simin , az Hasta la vista! és a Kanyaron túl .
A szintén a KINO Caféban üzemelő TABU a Móra Könyvkiadó Tabu Könyvek sorozatához kapcsolódik, azaz a mai fiatalok aktuális problémáira világít rá. A vetítéseken és az előadóval való közös gondolkodás során szóba kerül majd a családon belüli erőszak ( Precious ), a kirekesztés ( A vadászat ), a szexualitással való első találkozás ( Submarine , Holdfény Királyság ), a fiatalkori bűnözés ( Play , Fütyülök az egészre ), a fogyatékkal élés ( Hasta la vista! ), az agresszió ( Ébredés ) és a tanár-diák kapcsolat ( A házban ).



URL: http://est.hu/cikk/107489/cikk/107489/eltitkolt_eletek


4/10 (7)
Erica Falck írónő boldogan él férjével, a rendőrnyomozó Patrikkal és nemrég született gyermekükkel, az idillt azonban hamarosan családi tragédia árnyékolja be: a nő szülei autóbalesetben életüket vesztik. A haláleset után Ericáék…
…hazaköltöznek a szülői házba, ahol hősnőnket felkeresi egy középkorú férfi, azt állítva, hogy a féltestvére. Erica felháborodva elzavarja az illetőt, másnap azonban mégis beszélne vele, de akkor már késő: az állítólagos rokont holtan találják, a halál oka ráadásul gyilkosság.
Amikor Erica édesanyja holmijai közt kutatva régi fotókat és egy náci medált talál, rájön, hogy az anya csakugyan évtizedeken át rejtegetett valamit, és a váratlanul felbukkant férfi talán mégsem a levegőbe beszélt. A főhősnő elhatározza, hogy maga jár utána a dolgoknak: a negyvenes években történt titkok szövevényét kell felfejtenie – a még mindig igen aktív gyilkos azonban nagyon is a jelenben tevékenykedik…
Camilla Läckberg Fjällbacka -krimisorozatának hősei, Erica Falck és Patrik Hedström a hazai olvasónak is ismerősek lehetnek, hiszen kalandjaik első négy kötete magyarul is olvasható és igen népszerű. Az Eltitkolt életek az ötödik könyv alapján készült, és sajnos sem az eredeti regény, sem a skandináv krimik alapján forgatott egyéb adaptációk ( A tetovált lány , Vérvonal ) színvonalát nem éri el. Erősen középszerű darab, mely nívóban talán az idén bemutatott, nem túl acélos A hipnotizőr höz áll legközelebb, de valamivel még annak is alámegy, hiszen a jellegzetes borongós északi hangulatot is nélkülözi.
Tyskungen
svéd krimi, 90 perc, 2013
Erica szülei meghalnak autóbalesetben, és pár nappal a tragédia után egy férfi bekopogtat hozzá azzal, hogy ő a nő féltestvére. A gond csak az, hogy nem sokkal később a féltestvért is holtan találják...
Per Hanefjord
Jakob Oftebro
Richard Ulfsäter
Claudia Galli
Forgalmazza: Vertigo Média Bemutató: 2013. november 14.
Interjú A tetovált lány rendezőjével
Arne Dahl: Misterioso (könyv)
Szòval nektek a Vaskereszt egy nàci medàl?
2013-11-16 18:26:13



URL: http://est.hu/cikk/107487/cikk/107487/justin_a_hos_lovag


5/10 (14)
Justin, a hős lovag
Üdvözöllek dicső lovag, szép a ruhád, szép a lovad – jut eszembe kapásból a Süsü, a sárkány e film kapcsán, de eszembe juthatna a Merida a bátor , az Aranyhaj és a nagy gubanc és főleg a Shrek -széria, mert ezek nyomaiban kocog…
…a spanyol Kandor Graphics stúdió angol-spanyol kooprodukciós darabja, amelynek nem más a producere, mint Antonio Banderas .
A vöröshajú, gizda Justin valahol egy távoli királyságban él, ahol már rég nincs szükség a lovagokra, be is tiltották őket, biztos, ami biztos, de a kissrác csak lovag akar lenni – biztos azért, mert a nagyapja is az volt, méghozzá a híres fajtából. El is indul a fiú megkeresni a nagypapa legendás kardját, majd három rozoga veterántól hamarosan lovagleckét is vesz, olyan klasszikus sportfilmes montázs formájában, és bár ránézésre ki mondaná meg, de valahogy van tehetsége a dologhoz, sőt, egy segítőtársa is akad a csinos, talpraesett korcsmároslány személyében, és még egy hasadt személyiségű varázslóval is összehozza a sors. Ám miközben a címszereplő bőszen edz feltuningolt krokodilok és mások ellen, odahaza, egy, a sötét oldalra átált lovag puccsot hajt végre – rámutatva, hogy miért is tiltották be ezt a foglalkozást -, és ki más menthetné meg a birodalmat, mint Justin. Nem a Bieber, nem a Timberlake, hanem ez a kis vörös.
Justin and the Knights of Valour
spanyol animációs film, 90 perc, 2013
Egy fiatal és kissé ügyetlen fiú küldetése a lovaggá válás útján.
Manuel Sicilia
Forgalmazza: Pro Video Bemutató: 2013. november 14.
Shrek 2. 2
Shrek (DVD)



URL: http://est.hu/cikk/107488/cikk/107488/bettie-mobil


9/10 (11)
Bettie már nem fiatal, ám még mindig igen vonzó asszony, élete azonban összeomlani látszik. Lányától évekkel ezelőtt elhidegült, tartós kapcsolatban él egy nős férfival, aki el is hagyja a feleségét – valaki másért...
S ha mindez nem lenne elég, a nő vállalkozása, egy amúgy népszerű kisvárosi étterem működése is veszélybe kerül. Bettie tehát azt teszi, amit minden felelősségteljes felnőtt ember tenne: otthagyja az egészet a fenébe. Szökése eleinte átmenetinek tűnik, és a nő egy részeg éjszaka után már-már hazaindulna, amikor lánya szívességet kér tőle, hogy ugyan vigye már el az unokáját az apai nagyapához, neki ugyanis munka ügyben el kell utaznia.
Hősnőnk rááll a dologra, aminek teljesítése nem minden problémától mentes. A 10 éves fiút, Charlyt ugyanis hosszú évek óta nem látta, és az egymásra hangolódás nem megy könnyen. A közös utazást további hétköznapi kellemetlenségek (például pénztelenség) kísérik, és a két fél kiszámíthatatlansága, szeszélyei és csökönyössége dobják fel, egészen addig, amíg valami olyasmi történik, ami egyformán meglep minden érintettet.
A színészként (például a Polisse -ból) is ismert Emmanuelle Bercot filmje rendkívül aránytalan, hiszen minden történés a második felére van időzítve – egészen addig olyan eseménytelen, hogy a néző csaknem elunja figyelni. Egy idő után azonban (körülbelül Bettie és unokája találkozásakor) szerencsére ritmust vált, és onnantól kezdve sorjáznak az izgalmasabbnál izgalmasabb események, hogy végül egy bájos és szívmelengető befejezésbe torkolljanak.
Elle s'en va
francia filmdráma, 116 perc, 2013
Bettie kénytelen szembenézni azzal, hogy párkapcsolata tönkrement, az étterme is a tönk szélén, így hátrahagyva eddigi életét útnak indul az unokájával.
Emmanuelle Bercot
Catherine Deneuve
Nemo Schiffman
Gérard Garouste
Forgalmazza: Másképp Alapítvány Bemutató: 2013. november 14.
Született feleség 1
Karácsonyi történet (2008) 1
8 nő



URL: http://est.hu/cikk/107490/cikk/107490/a_jogasz


10/10 (863)
Kevés film hangzott ennyire ígéretesnek, mint a Ridley Scott által rendezett, Cormac McCarthy által írt, és olyan A-listás sztárok, mint Michael Fassbender, Javier Bardem, Brad Pitt, Cameron Diaz és Penelope Cruz főszereplésével készült A jogász .
Kérdés, mi van a nagy hype mögött. A már 80 éves Cormac McCarthy sötét tónusú, erőszakban bővelkedő, de gyakran zseniális írásaiból Hollywoodban előszeretettel forgatnak filmet, nem is rosszakat – lásd Nem vénnek való vidék , Az út , Vad lovak -, de most fordul elő először, hogy az idős mester nem regényt, hanem kifejezetten forgatókönyvet írt. Kérdés, hogy mi sül ki abból, ha nem egy erre szakosodott profi igazítja a filmnyelvhez a papírra vetett történetet, hanem egy mindenki által elismert irodalmár rak össze egy szkriptet, amit még egy olyan régi motoros, mint Ridley Scott is túlzott tisztelettel kezel. A legelső kritikák ugyanis ezt vetik a film szemére, mondván, túl sok a dialógus és túl bonyolult a sztori, de mi azt mondjuk, hogy jól megírt párbeszédekből sosem elég, és az sem árt, ha nem a szokásos, lebutított, kiszámítható történetet nézzük újra és újra.
Ez a sztori pedig nyilván a címbéli jogászról (Michael Fassbender) szól – más neve nincs is -, aki a gyors meggazdagodás reményében beszállt egy kis drogcsempészésbe, ahol eleve nem szabadna senkiben sem megbíznia, pélána az oylan figurákban, mint a Reiner nevű nightclub tulajdonosban (Javier Bardem) és szőke csajában (Cameron Diaz), aki a gepárdokra gerjed - és mint azt az Oliver Stone rendezte Vadállatok ból is tudjuk, a mexikói drogmaffiával nem érdemes szarakodni.
The Counselor
amerikai-angol thriller, 117 perc, 2013
Egy jogász kapzsiságból belekeveredik egy drogcsempész ügyletbe, aminek természetesen nem lesz jó vége.
John Leguizamo
Rosie Perez
Forgalmazza: InterCom Bemutató: 2013. november 14.
2015.05.15., péntek, 23:30
Fogalmam sincs, hogyan kaphatott 9 pontot... Klassz szinészek játszanak benne, jól, de a forgatókönyv oly szinten gagyi, hogy az már fáj. A jogász valami nagyon rosszban vesz részt, Brad Pitt többször is figyelmezteti - ???, a rossz fiúk pont nem arról hiresek, hogy amikor bevinnének vkit a susnyásba, akkor előtte háromszor is rékérdeznek: jól meggondoltad? A büntik szépen lineárisan meg is érkeznek, az is hihetetlen, hogy kvázi arról szól ez a moralizálós (?) film, hogy maguk a rossz fiúk mesélik el részletesen jogászunknak, hogy miféle csúúúnya dolgokról hallottak már, majd ezeket szépen meg is nézhetjük sorjában (ezek lennének a büntik). Úgy tűnik, itt valaki fejlevágós-fétisiszta ebben a film, meg más randa kivégzési ill. hullakezelési módokban is "gyönyörkodhetünk". A történet annyira nem áll össze, hogy végig fogalmunk sincs, hogy szegény jogászunk mit is követett el, azonkivűl, hogy egy igazi bűnöző anyának kihozta motoros fiacskáját a sittről, akit valakik (kik?) lefejeznek - úgy tűnik, ez akkora bűn ott arrafelé, hogy ezért kell életének összeomlania és a film végén zokogásban kitörnie... Mindenképpen többet várok el egy 9 pontos filmtől, ez talán olyan 5-öt ér nálam. A hangsúly a párbeszédeken lenne, de a történetet annyira a homályban hagyták, hogy teljességgel értelmetlennek tűnik tőle.
Kocamac
2013-11-25 08:11:18



URL: http://est.hu/cikk/107492/cikk/107492/pinokkio


4/10 (8)
Carlo Collodi 1883-as mesekönyvének, a Pinokkió kalandjai nak számtalan feldolgozását ismerjük, Disney-klasszikus tól kezdve Pogány Judittal a címszerepben rögzített felejthetetlen meselemezen át Roberto Benigni bizarr, élőszereplős verziójá ig.
Az életre kelt fabábu, a hazugságai hatására hosszú orrot növesztő Pinokkió és megalkotója-édesapja, Geppetto kalandjai (főleg előbbi állandó csínytevései) a jelek szerint olyannyira örök kedvencei a gyerekeknek, hogy még 2012-ben is készült egy adaptáció belőle.
Enzo D'Alò animációs filmje a legtöbb változathoz képest kifejezetten hűséges feldolgozás, hiszen szinte csak olyan módosításokat végeztek rajta, melyek miatt még fogyaszthatóbbá vált a gyerekközönség számára. Azaz Pinokkió itt is iskolát kerül, megszökik otthonról, bábszínházasokkal találkozik, pénzt kap, amit elcsalnak tőle, megismerkedik a kékhajú tündérrel, megbetegszik, börtönbe zárják, lustasága miatt szamárrá változik satöbbi, satöbbi, de nem akarnak például dobot csinálni a bőréből és nem találkozik haldokló barátjával.
A legújabb Pinokkió nak ugyanaz az előnye, mint a hátránya, mégpedig hogy szembefordul az aktuális animációs filmes trendekkel. Nem akar a felnőttekhez is szólni, megelégszik a legfiatalabb korosztállyal, egyáltalán nem aranyosak a figurák benne, hátterei pedig statikusak és festményszerűek, sőt kifejezetten művésziek. A meglehetős összevisszaságban érkező kalandok abszurditását tovább fokozzák a fura betétdalok – bizony, D'Alò művében még rappelnek is.
Pinocchio
belga-francia-luxemburgi-olasz animációs film, 75 perc, 2012
A klasszikus történet újabb feldolgozása a fabábu fiúról, akinek a hazugságoktól megnő az orra.
Enzo D'Alo
Forgalmazza: Cinetel Bemutató: 2013. november 14.
Pinokkió (1940)
Pinokkió (1996)



URL: http://est.hu/cikk/107496/cikk/107496/ez_nem_feltetlenul_az_a_popzene_ami_a_radioban_szol_-_mixikutya


Drunken Tailor Étterem és Időmulató
Dzzs Bár
Heltai Gáspár tér
Híradó Kávézó
Hollán Ernő utca
Kertem
KlauzálHáz
Körlet Terasz
Stingers Pub
Újpesti Polgár Centrum
Újszínház
WNDRLND
Zöld Macska Diákpince
„Ez nem feltétlenül az a popzene, ami a rádióban szól” - mixikutya
mixikutya (Fotó: Csizik Balázs)
Neve ellenére a mixikutya nem egy gyerekzenekar, hanem egy lelkes fiatalokból álló új csapat, amelynek tagjai meggyőzően vannak képben zenei téren, határozott elképzelésük van arról, milyen zenét (nem) szeretnének csinálni,...
mixikutya / facebook
... ráadásul elég fotogének ahhoz, hogy akár az X-Faktorba is bekerülhetnének (ha ez történetesen nem lenne az elveikkel ellentétes). Persely Tomi énekes-gitárossal és Rátkai Marci gitáros-billentyűssel beszélgettünk.
Meséljetek az együttesről! Mióta létezik a mixikutya?
Persely Tomi: 2012. december 31. óta létezik az együttes, vagy inkább 2013. január 1. óta. Valahogy úgy nézett ki, hogy az év első napján eldöntöttem, szeretnék összehozni egy olyan együttest, amiről mindig is álmodtam, és elkezdtem magam köré gyűjteni azokat az embereket, akikről el tudtam képzelni, hogy tökéletesek lennének az adott szerepkörre. Pont ekkor hozott össze újra a jószerencse Marcival, akivel korábbról már ismertünk egymást, mert gyerekkorunkban együtt vízilabdáztunk. Sorsszerűnek éreztem a találkozást, így onnantól nem volt kérdéses, hogy ki lesz az együttes gitárosa. Rátkai Marci: Amikor hosszú évek után először beszéltünk Tomival, kiderült, hogy hasonló zenei elképzeléseink vannak. Én korábban már több zenekarban játszottam, illetve játszom most is, de zeneileg új kihívást kerestem, amit sikerült a mixikutyában megtalálnom.
Azóta rajtatok kívül gyakorlatilag lecserélődött a zenekar.
T.: Igen, öten kezdtünk el zenélni, és raktuk össze a műsort áprilisra, amit a Toldiban mutattunk be. A bemutatkozó koncertünk egész jól sikerült, de utána kezdett egy kicsit szétesni a dolog, és végül hárman elmentek az együttesből, de szerencsére egész gyorsan sikerült rettenetesen tehetséges és motivált emberekkel pótolni a hiányukat. R.
M.: Az elég kemény volt, az egyik héten még megvolt a teljes felállás, koncertképes volt a zenekar, egy héttel később pedig már csak ketten ültünk Tomival a szobában, hogy most mi a francot csináljunk, de azt hiszem, sikerült elég gyorsan túljutni a mélyponton.
Akkor most kikből áll az együttes?
T.: Dobosunk, a klasszikus zenei téren is magasan képzett Magda Zsolti, azaz a zseniális torpedósrác, illetve sármőr basszusgitárosunk, Szabó Gege, vagyis Gatto do Mare. R.
M.: Tomi pedig Mr mixikutya. P.
T.: Én eredetileg Szánalom kapitány szerettem volna lenni, de Marci azt mondta, hogy csak akkor működik velem együtt, ha Mr mixikutya leszek. R.
M.: Néha muszáj egymásnak ultimátumot adnunk… P.
T.: Marci pedig Marcello, de ez már gyerekkora óta a beceneve.
Megkérdezzem, hogy miért pont mixikutya?
T.: Akkor most tudja meg a világ, és innentől fogva soha többé nem kell elmondanom. Szóval amikor még 14 évesen a szüleimmel Kambodzsába költöztünk… Na jó nem költöztünk Kambodzsába, de még tinikoromban volt egy ilyen bekattanásom, hogy egyszerűen annyira megtetszett ez a szó, aminek alapvetően semmi értelme sincs. Onnantól kezdve állandóan ott motoszkált a fejemben, és éreztem, hogy ennek valaha még fontos szerepe lesz az életemben. Így jött a név, persze voltak, akik már a kezdés előtt megpróbáltak lebeszélni róla, és hát igen, picit talán tényleg lehet, hogy infantilis… R.
M.: Igen, de szerintem idővel a mixikutya nevet is megtölti tartalommal a produktum, és a zenekar aktvitásától, sikerétől függően mindenki mást fog majd társítani hozzá.
Hogyan írnátok le a zenéteket?
M.: Hogy milyen zenét játszik a mixikutya? Az a baj, hogy csak olyan „szitokszavak” jutnak eszembe, mint „pop”. Amikor összeállt ez a mostani – remélem, végleges –felállás, akkor tartottunk egy megbeszélést, amikor megpróbáltuk körvonalazni, hogy körülbelül mik is az elképzeléseink, hova szeretnénk eljutni, és megpróbáltuk a zenekart belőni valamilyen irányba. A végeredmény pedig az lett, hogy ez abszolút popzene, amit mi nem is próbálunk meg tagadni, de nem feltétlenül az a popzene, ami a rádióban szól. Ez egy kicsit a mi kultúrmissziónk is, hogy a magyar pop kifejezésről levakarjuk ezt a nagyon izzadságszagú, nagyon majmolós formulát. Ez így önmagában talán nem egy unikum dolog, csak mi azt látjuk, hogy más előadók, zenekarok előttünk valahogy mindig belesültek ebbe, mi viszont egyfajta naiv lelkesedéssel vágunk bele. Szóval abszolút popzene, amit játszunk, talán azt mondhatnánk, hogy egy kis brit megközelítéssel. P.
T.: A brit vonal mellett pedig időnként vannak olyan dalok, amikben az autentikusabb amerikai rock’n’roll is jelen van. Szóval egy érdekes elegy, ami valószínűleg abból adódik, hogy szeretnénk belevinni a zenénkbe azokat az impulzusokat, amiket szeretünk és motiválnak.
Milyen zenék hatottak rátok?
M.: Az Editors az utóbbi időben nagyon meghatározó, a White Lies mindkettőnk nagy szerelme, én az olyan gitárosabb zenéket is nagyon szeretem, mint a White Stripes és bármi, amit Jack White csinál.
És korábban milyen zenéket hallgattatok még?
T.: Én leginkább Pokolgépet! (mondja viccelődve – a szerk.) Nem igazából nem voltam Pokolgép-rajongó. Rengeteg Pink Floydot hallgattam, akkor még szülői indíttatásra, aztán volt Depeche Mode-os, Nine Inch Nail-es és Radiohead-es korszakom is, mint szerintem sokunknak. R.
M.: Nekem nem volt! Én bekezdtem egy Spice Girlsszel, de aztán egy viszonylag gyors minőségi váltást követően, jött a Queen, a Led Zeppelin, a Deep Purple… Tényleg nagyon örülök, hogy a szüleim, nővéreim bátorítottak, hogy ilyen zenéket hallgassak, aztán a baráti társaságomban is úgy alakult, hogy főleg klasszikus rockzenekarokat kezdtem el hallgatni. De volt egy nagy Red Hot Chilli Peppers-ös korszakom, meg egy John Frusciante-s… P.
T.: Az nekem még mindig van. Az egy örök szerelem, talán pont a zenéje őszinteségéből fakadóan.
Még mindig angolul írjátok a szövegeket?
T.: Úgy indult. Alapvetően – egy kivételével – mindegyik dalunk angolul íródott, de azóta többet átírtam magyarra. Ebben persze az is közrejátszott, hogy kaptam pár negatív kritikát az akcentusom miatt, ami egy kicsit lökés volt, hogy jó, akkor meg kéne próbálni ezeket a dalokat magyarul megírni, és most úgy tűnik, egész jól megy.
Ezek szerint még elég képlékenyek a dalok.
M.: Amikor én bekerültem a zenekarba, akkor gyakorlatilag már volt tíz szám, és ez elmúlt pár hónapot azzal töltöttük, hogy ezeket megpróbáltuk megtölteni élettel, és megkeresni a megfelelő hangzást hozzájuk. Kicsit irányvonalat is váltottunk, a Köszönöm a rakétátnak például volt egy ilyen blues-rockos verziója, amihez képest a kész változat egy Carbonfools-os szám lett. Ez egy nagyon érdekes utazás volt, mert lementünk a stúdióba, és amikor kijöttünk, egy tök más számmal jöttünk ki. P.
T.: Igen, egy letisztult rock’n’roll-dallal mentünk le a stúdióba és egy populáris dal jött ki a felvételek során. Tényleg olyan érzés volt, mint amikor a múzsa homlokon csókol, és én nagyon hiszek ebben, hogy vannak olyan jó, őszinte, pozitív gondolataink, amik előre fogják vinni, és jó irányba terelik az együttest. A hangzásbeli változás egyébként szerintem abszolút Marcinak köszönhető, mert valahogy nagyon ráérzett egy szintis vonalra, ami abszolút meghatározza a dalok hangzását.
Lehetsz egyszerre gitáros és szintis is?
M.: Ez egy jó kérdés, mert ha én billentyűznék, akkor kéne egy gitáros, de akkor nagyon fájna, hogy nem én találom ki a gitártémákat, de ha lenne egy billentyűs, akkor meg az fájna. Úgyhogy ez még a jövő kérdése.
Mik a terveitek még idénre?
T.: Nemrég jött ki az Izolátor című dal, amit reméljük, hogy a Petőfi játszani is fog majd, és úgy tervezzük, hogy ebben az évben kijövünk még egy dallal, illetve egy négyszámos EP-vel. Valamint a kislemezhez még egy klipet is szeretnénk készíteni.
Miről szól az Izolátor ?
T.: Az Izolátor egy erős érzelmi töltetű szám, ami sokat elmond a világhoz való hozzáállásomról. Alapvetően arról szól, hogy nagyon sokan nem tudnak önmaguk lenni a külvilágban, nem tudnak felszabadultan viselkedni, mások által kitalált normák szerint élik az életüket. Viszont otthon, a négy fal között nem lát senki, itt nem kell szerepet játszanod és kiadhatod magadból a felgyülemlett feszültséget. Ez a dal egy folyamatosan építkező, feszültséggel teli nóta, ami végig pulzál, és a refrénben csúcsosodik ki.
A Brave is ilyen önmegvalósítós dal, nem?
T.: A Brave most szilveszterkor íródott, és az eposzi invokációhoz tudnám hasonlítani. Arról szól, hogy bátorságot gyűjtesz ahhoz, hogy elinduljál azon az úton, ami tényleg neked lett kitalálva, ami a mi esetünkben nem más, mint a mixikutya.
Mik a távolabbi céljaitok? Hova szeretnétek eljutni?
T.: Nekem abszolút célom, hogy néhány éven belül ez az együttes az ország legegyedibb fogyasztható és szerethető popprodukciója legyen. R.
M.: Számomra az lenne egy nagyon boldog jövőkép, ha úgy szeretnék sokan ezt a zenekart, és úgy lenne népszerű, hogy közben tükörbe tudunk nézni, hogy ne kelljen hozzá semmit rossz szájízzel bevállalni. De egyelőre úgy érzem, hogy nagyon hosszú út áll még előttünk. Ez egyébként egy örök feszültség köztem és Tomi között, mert Tomi egy örök álmodozó, én pedig egy kicsit racionálisabb vagyok és megpróbálok olyan célokat kitűzni, amiket meg lehet valósítani.
R'n'B Night
Retro & Funky Disco



URL: http://est.hu/cikk/107493/cikk/107493/thor_-_sotet_vilag


6/10 (26)
Thor - Sötét világ
A Marvel-univerzum egyik legfurcsább kívülállója Thor, aki ugyan időnként el-ellátogat a Földre, ám az igazi hazája egy Asgard nevű bolygó, így lényegében a kalandjai szuperhősös sztori helyett inkább egy poszt-tolkieni…
…mitológiai alapokon nyugvó fantasynek tűnnek – királyokkal, hercegekkel, elfekkel, háborúval, varázsfegyverekkel stb…
Az, hogy ezt a karaktert sikerült beilleszteni a Marvel szuperhős-panteonjába, igazi csoda, ráadásul még nevetségessé sem vált, például a hasonlóan elszállt (amúgy DC-s) Zöld Lámpás sal ellentétben. A Thor legfőbb titka, hogy a túladagolt fantasy sztorielemekről maguk a készítők is tudják, hogy kissé nevetségesek, ezért hajlandók belőlük viccet csinálni. Kellemesen önironikus poénokkal a pátosz sokkal elviselhetőbb, ráadásul az első részhez képest a látványfaktort is alaposan megemelték. Ha nem is kapunk olyan fokú rombolást, mint a Bosszúállók ban, a film végi, dimenziókon átívelő csetepaté Thor és az új főgenya, Malekith között elképesztően ötletes, vicces és szemkápráztató, ráadásul a készítők a sok poénkodással sem veszik el a drámai pillanatok élét.
Hiába Malekith, a régi sérelmekért bosszút álló és világuralomra törő sötét elf az új rész mozgatórugója, Thor és Loki kapcsolata továbbra is középpontban marad, és amikor kettejüket láthatjuk, a film nagyon is él. Sikerül új színt hozni a figurákba, és örömteli, hogy Loki szerepének megnövelése egyáltalán nem lett erőltetett. Kár, hogy ennyi jó hír mellé csupán egy zavaros, nagyrészt fantasyklisékből összecsapott történetre futotta, de ne legyünk telhetetlenek!
amerikai fantasy, 90 perc, 2013
Régi/új ellenség fenyegeti Asgardot, és Thornak ádáz testvérével, Lokival kell szövetséget kötnie, hogy megállítsa a gonosz Malekith világuralmi terveinek megvalósulását.
Idris Elba
Forgalmazza: Fórum Hungary Bemutató: 2013. november 14.
Thor 3D
„A Thor előtt nyolc hónapig nem volt munkám” - Chris Hemsworth
Tudja valaki, hogy a moziműsorban a 3D-s változat miért hosszabb 20 perccel, mint a nem 3D-s?
Ripszám Zsuzsanna
2013-11-21 22:46:28
Kiváló film, mindenkinek csak ajánlani tudom, kötelező darab a képregény kedvelőinek!
Györkő Zsolt
2013-11-15 23:26:17



URL: http://est.hu/cikk/107518/cikk/107518/miley_cyrus_bangerz


Miley Cyrus: Bangerz
6/10 (7)
[ country / hiphop / pop ] Miley Cyrusról az elmúlt néhány hónapban többet hallottunk, mint bármelyik közeli hozzátartozónkról: megcsodálhattuk, amint az MTV VMA-n pucsít nejlonbugyogóban, láthattuk, amint meztelenül nyalogat egy kalapácsot legfrissebb videoklipjében, és elolvashattuk a nyílt leveleket, amelyekben Sinead O’Connor lekurvázta.
A Jelenség – azaz Cyrus teste, viselkedése, karrier-döntései – a közkincs részét képezik, ugyanakkor viszont az is tény, hogy aki nem kimondottan Miley-fan, valószínűleg egyetlen sort sem tud elénekelni egyetlen dalából sem a Party in the USA óta. Pedig valami oka csak van annak, hogy az egykori Hannah Montana klipjeinek nézettségi adatai csúcsokat döntögetnek – hiszen ha pusztán pornográfiaként értékelnék a nézők, ennél azért izgalmasabbat is találhatnának a weben. Itt az ideje hát, hogy ha már ennyire imádunk ítélkezni felette, legalább úgy tegyük meg, hogy a zenéjével is megismerkedünk.
Először is például érdemes azt tudni, hogy a lemezen olyan menő producerek dolgoztak, mint Pharell Williams vagy Will I Am, akik az elmúlt évek során a világ legnagyobb slágereit tették le az asztalra. Tovább fokozza az izgalmakat, hogy a Bangerz valójában nem is egy klasszikus poplemez, ahogyan azt zsigerből elképzelnénk, sokkal inkább hiphopalbum egyfajta finom countrys beütéssel. Végül, de nem utolsósorban az is tudnivaló, hogy tehetséges és nagyra értékelt vendégművészek közreműködnek a dalokban: hallhatjuk Nellyt, Ludacrist, sőt, – bár ez valószínűleg legalább annyi embert rémiszt el, mint csábít közelebb – Britney Spears hangja is feltűnik egy kis vokálozás erejéig, mégpedig a címadó trackben. Az első dal ( Adore You ) már önmagában is meglepetés, hiszen provokatív partihimnusz helyett visszafogott szerelmes számmal indít a lemez. Aztán persze ezen nagyot fordít, és mire eljutunk a Love Money Party ig, már azt is megtudhatjuk, hogy Miley rappelni is tud. Az FU -ban széles hangterjdelmét csillogtatja meg, a személyes kedvencemmel ( Do My Thang ) pedig azt is táncra perdíti, aki amúgy egész addig a sarokban ülve fikázta a lemezt.
A helyzet az, hogy ha korunk legnevesebb popelőadói feleannyi energiát ölnének a zenei produkcióikba, mint amennyit Miley az első igazán saját albumába, sokkal izgalmasabb volna a szakma. Ami pedig a fenékmutogatást illeti, az valójában leginkább a fogyasztókat jellemzi: csak így sikerült rávennie minket, hogy végre odafigyeljünk rá.
Steiner K.



URL: http://est.hu/cikk/107550/cikk/107550/halloween_night_fest_2013


Halloween Night Fest 2013
A helyőrség III. - A Szpecnaz ébredése
Október 25. éjjelén ismét megrendezik a Halloween Night Festet. Péntek kora estétől egészen szombat hajnalig 14 horrorfilmet nézhetnek meg a Lurdy Ház ba látogatók. A filmek a fesztivál napjától kezdődően egy hónapon át…
A Halloween Night Fest honlapja
A Halloween Night Fest a Facebook-on
Halloween Night Fest 2012
…a UPC videotárban is elérhetőek lesznek. Idén a found footage, a zombi, a sci-fi, a posztapokaliptikus és a szörnyes szubzsáner mellett új szekcióval gyarapodik a kínálat. Egy olyan horrorklasszikust is levetítenek, amit eddig itthon nem láthatott a közönség mozivásznon: exkluzív vetítést tartanak ugyanis John Carpenter A dolog című filmjéből, eredeti nyelven és magyar felirattal. A másik különlegessége az idei Halloween Night Festnek, hogy a napjainkban egyre inkább kultikussá váló Asylum-filmek is helyet kaptak a programban. A tizennégy alkotásból hat a hírhedt filmgyárból került ki.
Carpenter: A dolog
Az érdeklődők kétféle karszalagot vásárolhatnak a helyszínen: lesz egyfilmes, fehér karszalag, amellyel a 14 film egyike tekinthető meg – ez egy mozijegy áráért, azaz 1.490 forintért vásárolható meg. Emellett kapható lesz piros karszalag is, amellyel annyi filmet nézhet meg a tulajdonosa, amennyit csak bír – ennek az ára 3.990 forint. Figyelem: A dolog vetítésén kizárólag a piros karszalaggal rendelkezők vehetnek részt! A UPC videotárban is ezeken az árakon nézhetők az alkotások.
A vetítések mellett számos további vérfagyasztó programmal készülnek a szervezők: az Underground Fear csapata horrofilmes karaktereket kelt életre, a legváratlanabb pillanatokban törve a vendégekre, de lesz szabadulós játék is a Pániq-szoba jóvoltából, interaktív színházi előadás a Grand Guignol nevű formációtól és kipróbálható horror/sci-fi konzoljátékok.
(ADS Service, UPC)



URL: http://est.hu/cikk/107573/cikk/107573/az_ehezok_viadala_-_futotuz


6/10 (67)
Az éhezők viadala - Futótűz
Amikor az ember lánya túlél egy olyan arénát, amiben mindenki őt akarja eltenni láb alól, nyilván jól esne némi pihi, de Katnissnek és Peetának ez nem nagyon adatik meg. Első körben részt kell venniük a május 1-jei hangulatot erősen megidéző…
…Győzelmi Körúton, ami még a meló kellemesebbik része. Hiszen nagyjából abból áll, hogy csillivilli ruhákban kell átvonulniuk Panem minden egyes körzetén. Snow elnök azonban nem éri be ennyivel: a 74. Éhezők Viadalát rögtön követi a jubileumi 75. mészárlás, csakhogy ehhez a show-hoz az eddigi viadalok túlélőiből válogatják a résztvevőket. Ne legyenek kétségeink afelől, hogy Katniss sem ússza meg a dolgot…
Amikor Jennifer Lawrence aláírt az első részhez, még nem volt több feltörekvő színésznőcskénél. Azóta – részben pont ennek a filmnek, részben pedig az Oscar-díjának köszönhetően – egyike lett a legmenőbb hollywoodi sztároknak, mellette főállású szexszimbólum és grimaszológép, de persze leginkább azért imádjuk, mert zseniális színésznő. Már elképzelni se tudjuk, hogy ez a második rész milyen magasságokba emelheti a karrierjét.
A dolog persze az új rendezőn, Francis Lawrence-en ( Legenda vagyok ) is múlik, aki azt ígérte, a folytatás hangulatában olyan lesz, mint az első rész volt, viszont a CGI-vel készült jelenetek minősége erősen javulni fog. Ez talán nem is baj, főleg annak fényében, hogy Lawrence nemcsak a Futótűz , hanem a hollywoodi szokás szerint két részre bontott utolsó könyv megfilmesítését is magára vállalta.
The Hunger Games: Catching Fire
amerikai kalandfilm, 146 perc, 2013
Katniss és Peeta győzelmi körútja nem úgy sikerül, ahogy a Kapitóliumban várják, így ellenségekké válnak a hatalom szemében.
Francis Lawrence
Sam Claflin
Toby Jones
Forgalmazza: Fórum Hungary Bemutató: 2013. november 21.
A Coldplay szerez dalt Az éhezők viadala folytatásához
Suzanne Collins: Az Éhezők Viadala
Feliratosan???
2013-11-20 19:41:19



URL: http://est.hu/cikk/107574/cikk/107574/a_komornyik


A valós személyről mintázott A komornyik főhőse egy afroamerikai férfi, akinek 1926-tól egészen 2008-ig követhetjük a sorsát. Cecil Gaines egy gyapotszedő fia, aki egy tragédiát követően, még kisfiúként bekerül a házi rabszolgák közé.
Itt szert tesz annyi tudásra, hogy fiatal férfiként felkerekedhessen a nagyvárosba, ahol már „polgáribb” foglalkozást is űzhet: bárpincér lesz belőle. Az ötvenes években már egy elegáns szálloda bárjában dolgozik, ahol felfigyelnek képességeire (ne legyenek illúzióink: ez a diszkréciót és a „láthatatlanságot” jelenti), és felkérik komornyiknak a Fehér Házba, így az amerikai elnököt közvetlenül kiszolgáló személyzet tagja lesz – nem kevesebb, mint nyolc elnök kormányzása alatt.
Míg nemrégiben A király látogatásá ban egyetlen sorsfordító eseményen keresztül láthattuk megelevenedni az amerikai történelem egy szeletét, addig A komornyik ban – bár egy hasonlóan passzív, szemlélődő figura szemével megmutatva – a Precious t és Az újságos fiú t jegyző Lee Daniels rendező több évtized nagyszabású tablóját festi meg.
S miközben Cecil a „nem hall-nem lát-nem beszél, csak felszolgál” jegyében végzi hűségesen, a nagy emberek árnyékában, a nagy események szemtanújaként munkáját, addig fia, csatlakozva a feketék polgárjogi mozgalmához személyesen is alakítja a történelmet. Ebben a filmen is sokszor tárgyalt témában az alkotók érdekes módon újdonságot is tudnak mutatni (lásd a beszédes párhuzamos montázsokat), s egy jó darabig még a direkt didaxist is sikerül elkerülniük.
The Butler
amerikai életrajzi film, 132 perc, 2013
Cecil Gaines nyolc amerikai elnököt szolgált ki komornyikként, miközben velük együtt élte meg az amerikai történelem sorsfordító pillanatait.
David Banner
Alex Pettyfer
Terrence Howard
Forgalmazza: A Company Bemutató: 2013. november 21.
Django elszabadul 5
Foxy Brown



URL: http://est.hu/cikk/107576/cikk/107576/budapest_pride_lmbtq_filmfesztival


Így is, úgy is Laurence
Önálló rendezvénysorozatként debütál a Budapest Pride LMBTQ Filmfesztivál, amit idén először több budapesti és vidéki helyszínen is megrendeznek október 26. és november 3. között. A leszbikus, meleg, biszexuális, transznemű…
Vetítés a Budapest Pride-on
Budapest Pride 2012
16. Budapest Pride Filmfesztivál
Budapest Pride 2010
…és queer filmfesztiválon vetített díjnyertes filmek nagy részét először és sok esetben kizárólag a fesztiválon láthatja a közönség: a több, mint egy hét alatt hatvan vetítés, köztük két tucat bemutató és workshop is vár ránk. Az idén 18. alkalommal megrendezésre kerülő filmfesztivál központi helyszíne idén újra a Toldi lesz.
A Fesztivál nyitófilmje az Így is, úgy is Laurence ( Laurence Anyways ), melyben a tanárként dolgozó Laurence elárulja barátnőjének, hogy igazából nőnek érzi magát, és akként is szeretne élni. Esélyeik és önmaguk ellenében szembeszállnak barátaik, családjuk és a társadalom előítéleteivel, és tíz éven át próbálnak együttélni az átmenettel, nem tudván, hogy a hősies vállalkozás a szerelmükbe is kerülhet.
Budapesten három különböző helyszínen, a Toldi moziban, a Művész mozi ban és a Hátsó Kapu ban mutatják be a 22 kortárs alkotást, a három retrospekív filmet és a 17 alternatív és rövidfilmet. Ezek többsége először és utoljára kerül magyar mozikba. A nyitófilmen kívül pedig láthatunk dokumentumfilmet a New York-i HIV-pozitív aktivistákról ( Egy pestis túlélői / How to Survive a Plague ), rendhagyó szerelmes filmet Lengyel- ( Tiltott szerelem / Płynące wieżowce ) és Németországból ( Szabadesés / Freier Fall ), de transzneműt főhőséül választó iráni alkotást ( Tükör a tükörben ) és időskori szerelemkeresést is a Fülöp-szigetekről (Kakaó). Minden további információt itt találunk.
(Szivárvány Misszió Alapítvány)



URL: http://est.hu/cikk/107577/cikk/107577/veradasra_hiv_az_isteni_muszak


Közös véradást szerveznek a Vöröskereszt és az Isteni műszak szereplői október 26-án, szombaton 15 és 19 óra között a Corvin mozi ban. A filmezéssel egybekötött véradáson találkozhatunk a főszereplőkkel, hiszen ott lesz…
Téged is leápol az Isteni műszak
… Ötvös András , Keresztes Tamás és Jordán Adél , ezenkívül apró filmes ajándékokat is begyűjthetünk. A véradáshoz szükséges, hogy eredeti TAJ- kártyával, fényképes igazolvánnyal (személyi igazolvány, útlevél stb.) és lakcímkártyával rendelkezzenek az önkéntes véradók.
A társadalmi elsősegélynyújtás népszerűsítése érdekében a Magyar Vöröskereszt Fővárosi Szervezete elsősegélynyújtó bemutatóval is készül. Az újraélesztés mellett lehetőség lesz elsősegélynyújtó totók kitöltésére, a kisebbeknek elsősegélynyújtáshoz kapcsolódó színezőkkel készülnek, a bátrabbak pedig megpróbálkozhatnak a „valóban vérző” sérültek ellátásával.
(A Company Hungary)



URL: http://est.hu/cikk/107607/cikk/107607/children_of_bodom_a_petofi_rendezvenykozpontban


Children of Bodom a Petőfi Rendezvényközpontban
Budapest, Petőfi Rendezvényközpont , 2013. november 22. 19:00
Az élvonalas finn metálzenekarok nem arról híresek, hogy kétségbeesetten és szorongva várnának egy-egy budapesti koncertet. Az Amorphis, a Nightwish, az Apocalyptica és a Children Of Bodom ugyanis népszerűbb itthon, mint saját hazájukban a vodka és az antidepresszánsok.
Children of Bodom
Decapitated
Medeia
Utóbbi zenekar – előbbiekhez hasonlóan – már-már félóránként koncertezik hazánkban, de így is meglehetősen ritka pillanat, hogy a koncertlátogatók csak lézengenek a nézőtéren. Az általuk játszott melodikus death/power metal a kezdeti időktől nem sok változáson esett át, legfeljebb komplexebb lett. A zenekar ereje tehát sokkal inkább az erős dalokban keresendő, mintsem a megdöbbentő újításokban. És bár a zenekar elkötelezett híve a technikás megoldásoknak, maximálisan rock’n’roll szellemiségű brigádról van szó. Alexi Laihoéktól mi sem áll távolabb a straight edge életviteltől, többek között 2008-as lemezük címe ( Blooddrunk ) is erre utal. A csapat ezúttal idei albumát, a Halo Of Blood ot mutatja be.
1996-os megalakulásával a lengyel Decapitated is már-már a veterán csapatok sorát gazdagítja. A zenekart leginkább a Meshuggah komplexitása jellemzi, de a blastbeatektől sem idegenkednek. Az estet a modern death metalban utazó finn Medeia nyitja.



URL: http://est.hu/cikk/107624/cikk/107624/gungor_i_am_mountain


Gungor: I am Mountain
7/10 (2)
[ folk / indie ] A Gungor egy kimeríthetetlen kreatív erőmű: az itthon méltatlanul ismeretlen zenekar ugyanolyan szenvedélyes improvizatív erővel játszik bluest, indie folkot, spagettiwesternt és autotune-os post-dubstepet.
A zenekar valójában egy házaspár: Michael és Lisa Gungor, akik fellépéseik során hol lecsupaszított akusztikus, hol pedig szinte szimfonikus nagyzenekari megszólalásba ágyazzák dalaikat. Eddigi albumaik újra és újra megújították azt az általuk liturgikus post-rocknak nevezett hangzást, ami a változtatások közepette is felismerhető világgal bír. Az I am Mountain azonban az eddigi legnagyobb lépést tette meg a zenekar életében: az addigi akusztikus kamara-folkpopba úgy hozta be a 2010 utáni kortárs elektronikát, hogy megmaradt az addigi spagettiwesterntől bluesig és gospelig terjedő spektrum egésze is.
A Gungor zenéjét akkor értjük meg igaztán, ha legalább egy kicsit rálátunk az amerikai keresztényrock-színtérre, amelynek a Gungor-család egyszerre részese és belső kritikusa, ellenállója és forradalmára. Miközben Michael és Lisa két turné között egy gyülekezet zenei szolgálatát vezetik, folyamatosan kritizálják az ellaposodó, eredetiséget nélkülöző CCM (kortárs keresztényzenei) piacot, amely ihlettelenül másolja az amúgy sem túl színvonalas mainstream popzenét, családbarát hívő „alternatívát” kínálva annak, és elvan saját kiadói, rádiói és piaca állóvizében. Már 2009-es, God is not a white man című daluk is kavart viharokat, mert Amerikában egy keresztény zenekarnak azt taglalni, hogy Isten nem egy republikánus fehér férfi, még most sem veszélytelen. Így lett a Gungor a keresztény médiának túl világi, a mainstream médiának pedig túl keresztény. De ez nem vette el a kedvüket semmitől: a zenekar azóta is provokatív, gondolatébresztő és barvúros, ami a nagykoncert eken ugyanúgy megmutatkozik, mint az akusztikus stúdiófelvétel eken.
Legújabb lemezük az eddigiektől is eggyel tovább lép, és nem annyira társadalmi-vallási és világnézeti kérdéseket feszeget, mint inkább az emberi létezés legmélyebb rétegeit: az élet végességét és a küzdelmet. Az első, címadó klipdal is a mulandóság és öröklét, véges és végtelen ellentétét viszi végig egy lelkes indie-folk dal ban. De ez csak a kezdet, a folytatásban kapunk lírai balladát Orfeusz és Euridiké történetéből, basszuslebegtető mélyelektronikus autotune- opusz t rézfúvósokkal, blues-countryt és Muse-osan hasító háborúellenes stadionrock ot, továbbá mindezek barrokosan dús, harmonizált elegyét, amely egy olyan zenekart mutat meg szűk ötven percben, amelynek kreativitása nem ismer határokat és skatulyákat.
Gungor



URL: http://est.hu/cikk/107618/cikk/107618/tizenot_eve_lorde_a_legfiatalabb_eloado_a_brit_slagerlista_elen


Tizenöt éve Lorde a legfiatalabb előadó a brit slágerlista élén
(Fotó: facebook / Lorde)
Royals című dalával a 16 éves Lorde lett hétfőn az elmúlt másfél évtized legfiatalabb előadója, aki felért a brit slágerlista élére.
Lorde: Pure Heroine
Az 1996-os születésű, Ella Yelich-O'Connor néven anyakönyvezett új-zélandi énekes-dalszerző előtt 1998-ban az akkor 15 éves Billie Piper Because We Want to című popslágerével vezette a brit slágerlistákat - olvasható a BBC oldalán.
Lorde-nak a Universal kiadó által gondozott Pure Heroine című első nagylemezén szereplő dala szeptember 27-i megjelenése óta Új-Zélandon kívül már Amerikában is vezette a listát, Nagy-Britanniában pedig hétfői debütálásakor azonnal az élre állt, maga mögé utasítva olyan előadókat, mint Katy Perry, az Arctic Monkeys vagy Miley Cyrus.
Az aucklandi lány 13 éves korában szerződött a Universalhoz, azóta elsősorban a szintén új-zélandi Joel Little-lel közösen ír saját számokat, amelyek az art pop, az indie pop, a minimal és az elektronika jegyeit viselik magukon.



URL: http://est.hu/cikk/107616/cikk/107616/katie_melua_ketevan


Katie Melua: Ketevan
9/10 (2)
[ blues / folk / jazz ] Rendkívül nagy mázlistának tartom magam, amiért volt alkalmam személyesen beszélgetni Katie Meluával, ugyanis meggyőződhettem róla, hogy ő bizony nem egy üzleti fogás, vagy egy brand – mint amilyet például Lana Del Reyből csinált a média.
Hanem egy valódi zenész egy végtelenül egyszerű és nemes céllal: hogy minél több emberrel ossza meg a dalait. Angyali fürtökkel az üstökén, és még annál is angyalibb hangon énekel, és legyen szó klasszikus jazz- és bluesslágerek feldolgozásáról, vagy saját szerzeményekről, minden egyes számával egészen a mennyországig repít minket. De még akit bosszant az efféle trillázó easy listening zene, annak is be kell ismernie: ha másoknak nem is, a Norah Jones-fanoknak mindenképp ismerni kéne ezt a Szovjetúnióban született brit lányt. Már csak azért is, mert hazájában olyan híres, hogy a lemezeladások a harminc leggazdagabb brit közé emelték.
De beszéljünk inkább az új lemezéről – szám szerint a hatodikról –, amely az első olyan Melua-korong, mely nem tartalmaz feldolgozásokat. Az énekesnő eredeti, születésekor kapott nevét viselő album Svájctól Lengyelországon át Ausztriáig számos országban a top 10-ben landolt, az első videó pedig (a júliusban megjelent I Will Be There) csúcsokat döntöget a YouTube-on. A Ketevan egy személyes és mégis rendkívül populáris zenei anyag, amelyben minden megvan, amiért annyira szeretjük Katie Meluát. Játékos és könnyed, mély és elgondolkodtató egyszerre, és ami a legfontosabb, végtelenül autentikus. Semmivel sem próbál több, népszerűbb, menőbb, trendibb lenni, mint ami, egyszerűen arra koncentrál, hogy jó legyen, és az is. Nagyon jó.
Katie Melua: Secret Symphony 4
Katie Melua: Piece By Piece
Katie Melua: Call Off The Search
Én azt hiszem, hogy Katie Melua a negyedik albuma, a The House volt igazán egy igazi Melua-lemez. Ez az album ismét egy Mike Batt album lett inkább. Igaz, hogy ezen is öt dalban szerepel társszerzőként Katie, de egyrészt a The House albumon volt két önálló szerzeménye is (még az előző, ötödik albumára, a Secret Symphony-ra is felkerült egy ilyen dala), másrészt az egész album stílusa ismét annyira Mike Batt-re jellemző, hogy azt kell mondanom, míg a The House-al (és William Orbit producerrel) Katie kezdte megtalálni a saját hangját, most visszamenekült Mike Batt védőszárnyai alá. A Ketevan album jó néhány dala olyan, mintha Mike Batt egy nemlétező musical-jéhez írta volna azokat. Katie The House elkészítése után, 2010-ben megbetegedett, és az egész önálló project (az önállósulás felelőssége és a sok munka) olyan traumát okozott benne, hogy ma már sokkal kevesebb időt tölt dalszerzéssel, és csak Mike Batt közelében érzi jól magát, ha szakmáról van szó. Nagy kár, mert én szívesen hallgatnék egy olyan új Katie Melua albumot, ahol ismét William Orbittal dolgozik együtt. Ha meggondolom, hogy Katie legjobb barátnője, Polly Scattergood milyen albummal jött ki most pár napja (Arrows, Mute Records), electronica dance pop stílusban... Katie-re is ráférne egy kis eltávolodás ettől a teljesen klasszikus, cseppet sem modern, musical-es világtól. Szép az album, persze, Katie hangja meg elragadó, de... Az isten szerelmére, hát azért mégiscsak 2013-at írunk, emberek!
Patreides
2013-10-28 23:36:55



URL: http://est.hu/cikk/107636/cikk/107636/decemberben_jon_a_coming_out


Decemberben jön a Coming out
December 5-én kerül a magyar mozikba Orosz Dénes, a nagy sikerű Poligamy rendezőjének új romantikus vígjátéka, a Coming out . A Csányi Sándor és Tompos Kátya főszereplésével készült mozi szokatlan alaphelyzetében Erik, a közkedvelt...
Forog a Coming out
Már 100 ezer nézőnél tart a Poligamy
...meleg rádiós műsorvezető büszkén vállalva másságát derűsen segít a műsorába betelefonálóknak. Erik figyelme azonban egy balesetet követően váratlanul a nők irányába fordul, és vonzódni kezd hozzájuk – különösképpen elgázolójához, aki egyben orvosa is. Orosz Dénes a nagy közönségsikert arató Poligamy után ismét annak két főszereplőjével forgatott.
A két népszerű színészen kívül szerepel a Coming out ban Karalyos Gábor , Mucsi Zoltán és Scherer Péter , kisebb szerepekben feltűnik még Für Anikó , Gyabronka József , Takács Katalin , Borbély Alexandra, Simon Kornél és Hegedűs D. Géza is. A film képi világát Fillenz Ádám teremtette meg, zenéjét Bolba Tamás szerezte, producere pedig Kálomista Gábor.
(Hungaricom)



URL: http://est.hu/cikk/107660/cikk/107660/soilwork_a_club_202-ben


Soilwork a Club 202-ben
Budapest, Club 202 , 2013. november 21. 18:00
Svédország nem szűkölködik első osztályú metálzenekarokban, de közülük is csak kevesen voltak képesek olyan tökéletes zenei hibridet összehozni, mint a Soilwork. Dalaikban a tradicionális heavy/power elemek, a modern groove-ok és a black/death zúzdák egyaránt felfedezhetők.
Sybreed
Keep Of Kalessin
A formáció 1995-ben alakult. Első lemezszerződésüket az Arch Enemy-s, ex-Carcass-gitáros Mike Amottnak köszönhetik, aki demójukat továbbította a francia Listenable Recordsnak. Steelbath Suicide című lemezük megjelenése után olyan csapatokkal turnéztak, mint a Darkane, a Naglfar vagy a Krisiun. Igazi ismertségre azonban csak a 2001-es Natural Born Chaos szal tettek szert, ezzel az anyaggal már a tengerentúlra is eljutottak. A Soilwork ezúttal The Living Infinite című új albumát mutatja be.
Nem a Samael az egyetlen minőségi svájci zenekar, amely előszeretettel kísérletezik elektronikus/industrial elemekkel. Bár a Sybreed egyfajta metalcore-groove metal elegyben utazik, de előszeretettel használnak samplereket és ipari zajokat is. A Keep Of Kalessin szinte már félóránként koncertezik Magyarországon, ami cseppet sem meglepő annak fényében, hogy mekkora népszerűségnek örvendenek itthon. A kezdetben vegytiszta black metalban utazó csapat idén jelentette meg Introspection című új EP-jét.



URL: http://est.hu/cikk/107735/cikk/107735/igyekeztem_egy_premiumkategorias_termeket_az_asztalra_tenni_-_temesi_berci


„Igyekeztem egy prémiumkategóriás terméket az asztalra tenni” - Temesi Berci
Session-zenészként több mint ötven lemezen közreműködött, játszott a Black-Outban, a Kowalsky Meg a Vegában és a Belmondóban, az utóbbi években népszerű televíziós műsorok zenei rendezőjeként is feltűnt, szeptemberben pedig megjelent első szólólemeze. Temesi Berci basszusgitárossal beszélgettünk On Time című albuma kapcsán.
Temesi Berci
Temesi Berci: On Time
Az idei Borfesztiválon mutattad be első szólólemezedet. Volt valami oka, hogy miért pont akkor és ott?
Az oka az volt, hogy három évvel ezelőtt belevágtam egy könyv megírásába, amihez elkezdtem háttérzenét is készíteni. Közben a Jazzy Rádió által, a MüPában megrendezett dalversenyre beneveztem az egyik szerzeményemet, amiért kaptam egy nívós díjat a Magyar Jazz Szövetségtől. A díjhoz még az is tartozott, hogy a Magyar Jazz Napján, azaz szeptember 14-én lehetőséget kaphatok a bemutatkozásra. Ez tavaly év végén derült ki, én pedig úgy döntöttem, hogy ha már lesz egy koncertlehetőségem, akkor nem össze-vissza játszom majd valamit, hanem csinálok egy saját lemezt, amivel ráadásul a könyvemet is tudom promózni.
Ezek szerint gyakorlatilag véletlenül lett egy szólólemezed?
Tulajdonképpen igen, de azért ez a szólólemez sem a legjobb kifejezés, mert persze, nyilván az én lemezemről és a saját kompozícióimról van szó, de valójában nem a basszusgitárt szeretném bemutatni szólisztikus mivoltában, hanem inkább a szerzeményeimet szerettem volna így interpretálni, amik zseniális zenész kollegáimnak köszönhetően nagyon jól sikerültek.
Kikkel dolgoztál együtt?
Bubenyák Zoli nagyon sokat segített a hangszerelésben, de említhetném Kaszás Peti barátomat is, aki Al Di Meolával játszik világszerte, és nagyon örültem, hogy a jelenlegi Di Meola-turné úgy alakult, hogy itthon tudott lenni erre a koncertre, de említhetném Emiliót, Csányi Pistit, Dajka Krisztiánt, Lombos Marcit, Tornóczky Ferit és Feri bácsit, a Group and Swing fúvós szekcióját.
Tehát összehoztál egy zenekart, vagy a különböző számokhoz más-más zenészeket kértél fel?
Is-is. Tizenöt éve dolgozom a szakmában session-zenészként és mindig is volt egy fix stáb, akivel dolgozom, ha megkeresnek, mint zenei rendezőt egy-egy produkcióhoz. Én mindig úgy vállalok el egy munkát, hogy oké, de én hozom az egész stábot a hangmérnöktől a sofőrig mindenkit, és én szervezem meg az egészet. A jelenlegi stáb, akikkel a lemezen dolgoztam, tulajdonképpen ezekből a zenészekből tevődött össze, plusz hívtam még további barátokat is. Olyanokat, akikhez valamiért kötődöm, például a már említett Tornóczky Ferit és az édesapját, akinek nagyon hálás vagyok, mert neki köszönhetően tanulhattam iskolai szinten jazzelméletet. Számomra nagyon nagy megtiszteltetés, hogy Feri bácsi eljött a lemezre, ezért is írtam egy olyan dalt, ami egy fiúról és az apukájáról szól ( Senior & Junior ). Emiliót azért hívtam, mert rendszeresen együtt dolgozunk a Lottó-show -ban az M1-en. Lombos Marci volt még, akit mindenképpen szerettem volna, ha valamilyen formában szerepel a lemezen, és mivel ő elsősorban szövegíró, így az egyik dalban rappel.
Rappel?
Igen, a B, mint barátság című dalban, ami egyrészt azért érdekes, mert szerettem volna, ha a dal kötődik a könyvhöz, másrészt pedig, mert Marci csak „b” betűs szavakat használt a szövegben, és fantasztikus módon fogalmazta meg a barátság kultuszát.
De azért egy jazzlemezről van szó, nem?
Tulajdonképpen lehetne a jazzen belül kommunikálni, de úgy gondolom, hogy ez mégis egy poplemez. A pop pedig azt jelenti, hogy populáris. Szerintem mindenkihez el tud jutni, aki nyitott a prémiumkategóriás termékekre, legyen szó akár kenyérpirítóról vagy bármiről. Úgy gondolom, hogy a zenét is – ha mint csúnya szóval iparágról beszélünk – be lehet így kategorizálni, és én igyekeztem egy prémiumkategóriás terméket az asztalra tenni. Ez nem kifejezettem jazz – attól függetlenül, hogy instrumentális –, bár ha mondjuk a Mezzoforte, akiknek a Garden Party című dala éjfélkor felhangzik a diszkókban, jazz, akkor ez is az. Ezzel nem akarom a lemezt a Mezzofortéhoz hasonlítani, csak úgy gondolom, hogy ez egy tágabb értelemen vett jazz, mint amire az emberek első körben gondolnak, ha jazzről van szó. Viszont mégsem az a kereskedelmi rádióban hallható popzene, amiben amúgy session-zenészként közreműködöm az elmúlt 15 évben. Szakmailag és magammal szemben is egy nagyon nagy kihívást jelentett egy olyan stílusban dolgozni, ami egy nagyon szabad irány. Eleinte az fogalmazódott meg bennem, hogy nagyon jó érzés szabadnak lenni, hiszen azt csinálhatok, amit szeretek, de rájöttem arra, hogy nem igazából ez a szabadság, hanem az, hogy nem csinálom azt, amit nem szeretek.
A lemez címe On Time . Miért?
Tulajdonképpen azért lett ez a címe, mert úgy gondolom, hogy pont időben vagyok. A 33. életévemet töltöm, és nagyon szerencsés embernek mondhatom magam, hogy pont most mondhatom el ezeket a dolgokat. Úgy érzem, hogy pont időben történik mindez velem, most jött el az ideje annak, hogy letisztulva, mindent átlátva, minden tiszteletet megtartva, szeretetben élve csinálhatom azt, amit szeretek, és nem csinálom azt, amit nem szeretek.
Kapsz olyan megkereséseket, amiket nem vállalsz el?
Ismernek a szakmában már annyira, hogy tudják, mit vállalok el és mit nem. Alapvetően nagyon ritkán jön olyan megkeresés, amit visszautasítok, de nem is találnak meg. Pontosan azért, mert ezt elhatároztam, nem is vonzok be olyan energiákat, amikre nincs szükségem.
A lemez elkészült, hogy áll a könyv?
A könyv is kész van, már csak a fordítások, lektorálások zajlanak. Hat nyelven szeretném ugyanis megjelentetni e-book formátumban és inkább külföld felé orientálódva piacot keresni. Attól függetlenül természetesen Magyarországot sem zárom ki, hiszen lokálpatriótaként élek és nagyon szeretem az országomat, nem is szeretnék innen elmenni, de szeretnék külföld felé nyitni. Úgy érzem, itthon már sok mindent sikerült kipipálni, amit szerettem volna. Nem nagyképűen mondom ezt, hanem mert tényleg úgy érzem, hogy sok mindent sikerült megélnem és megtapasztalnom.
Mikor jelenik meg?
Karácsony előtt tervezem a megjelenést.
Ez egy életrajzi írás?
Tulajdonképpen 29 fejezetben írok csapatmunkáról szóló, akár kapcsolatokat is érintő gondolatokat, rólam szóló olyan kérdésköröket, amik azt taglalják, hogy én hogyan jutottam el A-ból B-be. Nem szeretnék megmondó lenni, én csak annyit tudok elmondani, hogy lett belőlem egy négyezer fős vidéki városból feljövő basszusgitárosból mondjuk egy zenei rendező egy kereskedelmi csatornánál, vagy éppen egy zenekarvezető egy többszörös Billboard-lista vezető zongoristának az európai turnéja során (Brian Culbertson – a szerk. ) – ezt tudom elmondani, hogy ez hogy működött az életemben. Én csak csináltam a dolgomat, ott voltam időben, tisztelettel néztem mindenkire, szerettem dolgozni, és nem esett nehezemre két óra alvás után újra dolgozni. Azt, hogy ezt hogyan éltem meg és mennyire vagyok szenzitív ember, ezt írom le a könyvemben, de nem önéletrajzszerűen, hanem kicsit filozofikusabban, kicsit ezoterikusabban, ami persze így talán furcsán hangzik.
Hogyan lettél zenész?
A családomnak köszönhetően a táncba születtem bele, a művészet iránti érdeklődésem pedig annak köszönhető, hogy minden családtagom a Herendi Porcelángyár dolgozója. Gyerekkoromban a foci jobban érdekelt és a sportolás irányába mozdultam el még középiskolás koromban is, de aztán egy autóbaleset ezt kerékbe törte, és bár már korábban is sokat hallgattam zenét, tulajdonképpen ennek köszönhetően „menekültem” a zenébe. Később valahogy olyan társaságba kerültem, ahol zenészek voltak. Elkezdtem autodidakta módon gyakorolgatni, és Veszprémben egy nagyon kedves barátom, Cseh Balázs mutatta meg nekem a basszusgitár értelmét és lényegét, és annyira érdekelt, hogy két évig jártam Budapestre magánórákra. Mentoromnak, Studniczky Laci „Zsatyi”-nak köszönhetően, őt helyettesítve, kerültem be sessionzenészként olyan helyekre, amik később munkát adtak, vagy amik által lettem én az, aki később munkát adott másoknak.
Melyik volt az első zenekar, amiben játszottál?
Az még a veszprémi éveim alatt volt. Volt egy Without Face nevű goth/trash metal zenekar, akik aztán Londonba költöztek és nagyon szép sikereket értek el világszerte, csak én akkor már nem mentem velük. Abban a próbateremben, ahol mi akkor próbáltunk Veszprémben, ott próbált a Stonhenge nevű formáció, akik átvettek. A Stonhenge-dzsel voltunk előzenekarai a Black-Outnak, ahol összebarátkoztunk Fehérvári Attilával, és tulajdonképpen az ő ínhüvelygyulladásának köszönhetően kerültem én elő, hogy tudnám-e őt egy kicsit helyettesíteni, amiből az lett, hogy egy pár lemezen közreműködtem. Aztán ebből jött a Kowalsky meg a Vega, ami után következett a Belomondo, amiben 6–7 évig dolgoztam, és tulajdonképpen ezután jöttek nekem a tévés munkák. Idén január óta dolgozom az RTL zenei rendezőjeként. A Szombat esti láz volt az egyik műsor, illetve az Egy este a RTL2 műsorán, ami tulajdonképpen a vizsgamunkám volt, bár én erről nem tudtam.



URL: http://est.hu/cikk/107673/cikk/107673/sepultura_the_mediator_between_head_and_hands_must_be_the_heart


Sepultura: The Mediator Between Head And Hands Must Be The Heart
[ metal ] A Cavalera testvérek visszatérését követelő kirohanásoknak 2013-ban már nincs sok létjogosultsága. Pláne annak fényében, hogy a Derrick Green-féle Sepultura tökéletesen egyéni hangzással bír, és igenis képes minőségi lemezeket írni.
A Beneath The Remains/Arise -korszak fanatikus keménymagjának kivételével a 2011-es Kairos talán már azokat is meggyőzte, akik fogósabb, emészthetőbb szerzeményeket vártak Andreas Kisseréktől (talán nem is alaptalanul, ugyanis a klasszikus éra lemezei slágerválogatásnak is tűnhettek az Against vagy a Roorback elborult, atmoszférikus dalaihoz képest). A zenekar ugyanis háttérbe szorította a hardcore-os manírokat, és – a múltidézés maximális mellőzésével – újfent egy meglepően metálos hangzású anyagot alkotott.
Nos, ez a tendencia a The Mediator… -on tovább folytatódik. Sőt, túlzás nélkül állíthatjuk, hogy az „új” felállás megírta legsúlyosabb és eddigi legjobb albumát. A Sepultura utoljára a Roots c. alapvetés felvételeinél dolgozott Ross Robinsonnal, most azonban szó sincs lebutított riffekről, törzsi dobokról és pincébe hangolt gitárokról. Már a nyitó Trauma Of War is annyira pusztítóan thrash-es, hogy az Exodusnak is becsületére válna. A mindössze 22 éves Eloy Casagrande dobolása, sőt blastbeatjei(!) hallatán pedig eszünkbe nem jutna visszasírni Ig(g)or Cavalerát. Mindeközben nyoma sincsen erőltetett nosztalgiázásnak, a zenekar nem vádolható azzal, hogy 1991-es alteregóját próbálná meg lemásolni. Mint anno Max idején, Robinson ezúttal is a maximumot hozta ki az énekből, Derrick talán még soha nem üvöltött ennyire brutálisan. A The Vatican doomos lassulása és thrashes zúzdája szintén tökéletesen működik, akárcsak a monumentális, elszállós Grief vagy a védjegyszerű Kisser-szólókkal megtűzdelt The Age Of The Ateist . A The Mediator Between Head And Hands Must Be The Heart mindenkinek melegen ajánlott, kiváltképp azoknak, akik eddig úgy gondolták, Max nélkül nincs Sepultura.
Sepultura: Kairos 1
Sepultura: Under A Pale Grey Sky
Sepultura: Nation
Sepultura-interjú, 2006



URL: http://est.hu/cikk/107680/cikk/107680/egy_sokat_probalt_sokat_probalo_zenekar_-_balanyi_szilard


„Egy sokat próbált, sokat próbáló zenekar” - Balanyi Szilárd
Hamarosan új albummal jelentkezik a Quimby, mely végül Kaktuszliget címmel kerül a boltokba december legelején. Stúdió, próbaterem, őszi-téli turné, e Bermuda-háromszögben kaptuk el a zenekar szólóban is aktív billentyűsét, Balanyi Szilárdot.
Quimby-koncertdátumok
Regényszerű könyv a Quimby 22 évéről
Quimby-vendégsereg a Csodaországban
Képes könyv a Quimby frontemberétől
Quimby: Instant szeánsz
„Mindenki felszáll a saját járatára” - Kiss Tibor, Quimby 1
Quimby: Ajjajjaj
Quimby: Family Tugedör
Quimby: Kilégzés
Quimby: Káosz amigos
Quimby: Morzsák és szilánkok
Kezdjük egy igencsak aktuális személyes üggyel, hiszen te is apa lettél. A zenei pályafutásodra mennyire van mindez kihatással?
Érdekes módon szerencsére nem vagyok álmos, viszont most már elmondhatjuk azt a Quimbyn belül, hogy mindenki apa lett. Nagyon vicces, hogy most már a fürdetéshez igazítjuk a stúdiózást és a próbákat, hogy este mindenki otthon legyen. Kicsit dekoncentráltabb néha a társaság az esetleges nem alvástól, Fefének szintén pici babája van a másik gyereke mellett, így van, amikor teljesen elölről kell kezdeni a próbát – néha kicsit olyan, mint az Ötven első randi című film sztorija.
Jó néhány éve dolgoztok egy nagy próbaterem-stúdió épületben. Dódi (Kárpáti József trombitás – a szerk. ) mesélte, hogy neki is van külön szobája, fizikailag olyan, mint egy kis munkahely. Valahol erre vágyik minden zenekar, nem?
Inkább alkotóközösségnek mondanám, hiszen a munkahelyre mindennap kötött időben muszáj bemenni, ennek ellenére állandóan ott vagyunk, hiszen folyamatosan dolgozunk valamin. Azzal, hogy a stúdió is helyben van, végre nemcsak én ülök a lemezkészítés különböző fázisainál, hanem mindenki átlátja a teljes folyamatot, nem kell elbumliznia a város másik felébe és ez így kényelmes a zenekar lustábbik felének (nevet) és így jól érzik magukat. Mindenre van lehetőség, nem vagyunk beszorítva órák-percek közé.
Ki ül a pult mögött?
Vasti (Vastag Gábor – a szerk.) vesz fel, néha egy kicsit én, Tibivel meg ott ülünk egyfolytában.
Mennyire adtok Vastinak szabad kezet?
Ismerve magunkat, nem igazán, de ő meg tudja csinálni azt, amit szeretnénk. De nyilván Vasti is mindig hozzátesz valamit és ez tök jó, hiszen az akarat abszolút közös. Van, aki szerint nyersebb lesz a hangzás, ez persze nem azt jelenti, hogy kevesebb időt fordítottunk a dalokra, hiszen ugyanúgy megtalálhatók benne a finomságok, hanem inkább arról van szó, hogy a negyven pluszos sound helyett sokkal inkább a zenekar alapvető ízlését meghatározó világok felé orientálódtunk.
Év elején egy dal már kijött a Kaktuszliget című új albumról, a Kivándorló blues, most az őszi turnétok előtt viszont Kárpáti Dódi előadásában érkezett a következő, Unbekannte Schmerzen címmel, melyhez Vanded Kashefi rendezett egy igencsak felkavaró szürreálklipet .
Igen, fel akartuk rúgni az utóbbi években kialakult képet: alapvetően tök jó, hogy lehet ekkora játékterünk, de én még bátrabban játszanék ezzel. Tervezünk még egy klipet a lemez decemberi megjelenésekor, amelyhez egyébként hozzácsapjuk a Csodaország ról készült DVD-t is.
Amikor az ősidőkben, 1994-ben bekerültél a zenekarba, te voltál a jólfésült fiú. Sokkoló volt bekerülni egy ilyen társaságba?
Idegesítőnek nem neveznék, inkább izgalmas volt. Kezdetben inkább kívülről néztem egy ideig az eseményeket: amikor a Tibi még nem volt absztinens, volt, hogy nem tartotta magát a megbeszélt koreográfiához, ez speciel ki tudott akasztani. De szerintem egy fegyelmezett társaság, egy sokat próbált, sokat próbáló zenekar.
A jelenlegi Szilárd zenekar mennyire más habitusú emberekből áll a Quimbyhez képest?
A Faszi (Gerdesits Ferenc dobos) ugyanaz a személy itt is, Vasti ezúttal nem a pult mögött ül, hanem gitározik, Giret Gábor basszusgitáros egy kimondottan vicces figura, Galambos Dorinából meg folyamatosan dől a hülyeség és mivel mindenki elég közeli kapcsolatban áll egymással, nagyon könnyű együtt dolgozni, sőt néha úgy érzem magam, hogy csak beleülök a tutiba és hajrá.
Amikor éppen a Quimbyn van a fő hangsúly az életedben, félrerakod Szilárd szóló-énedet?
Nem egészen. Amikor elalszik a gyerek, az éj leple alatt bekapcsolom a szintit és a számítógépet és feljátszom egy vagy két szólamot, esetleg szöveget írok. Lassan elkészül két újabb dal, amelyből az egyiket a napokban énekeltem fel.
Azt mondjuk nem tudom, hogy Galambos Dorinát, aki inkább hülye picsának tűnik a szereplései és tévés megnyilvánulásai alapján, mint jófej csajnak, hogy a picsába szedték össze, de a többi nevet elnézve (minden tag a legjobbak között van az országban a saját hangszerén) kurva jó lehet ez a Szilárd zenekar, kár, hogy még nem láttam-hallottam őket.
BMXG
2013-11-07 03:33:41



URL: http://est.hu/cikk/107671/cikk/107671/koreai_filmhet_2013


Koreai Filmhét 2013
Oldboy
A Koreai Kulturális Központ szervezésében november 4. és 8. között hatodik alkalommal rendezik meg a Koreai Filmhetet az Uránia Nemzeti Filmszínház ban. Az idei programban szereplő díjnyertes koreai alkotások egy kivételével…
Koreai Filmhét 2012
Koreai filmhét 2011
Koreai Filmhét 2010
Koreai Filmhét 2009
Koreai Filmhét 2007
…először láthatók Magyarországon. A vetítések ingyenesen látogathatók. A 2013-as filmhetet A férfi, aki királyt játszott című film díszvetítése nyitja meg november 4-én, 19 órakor a filmszínház dísztermében, zártkörű előadás keretében. Az izgalmas, helyzetkomikumokkal fűszerezett történelmi dráma középpontjában egy olyan közember áll, akit a király bőrébe bújtatnak annak hasonmásaként, megakadályozandó az uralkodó elleni merényletet.
Csak egy film / Rough Cut
A filmhét során további négy alkotás lesz látható, és a nagy érdeklődésre való tekintettel minden filmet kétszer is levetítenek. Megnézhetjük Park Chan-wook bosszúdrámáját, az Oldboy t, Amelyik kutya ugat, az nem harap címmel Bong Joon-ho vígjátékát, mely sikerrel vegyíti a mély filozófiai kérdéseket és a humort. A film a gazdasági válságból kilábalt Dél-Korea újdonsült jóléti társadalmának furcsa szokásait állítja szembe a hagyományokkal.
A Vértestvérek hamisítatlan dél-koreai akciófilm, mely egy tipikus macska-egér játékot mutat be. Jang Hoon filmjének főhőse egy észak-koreai titkosügynök, akinek élete egy megbízást követően teljesen megváltozik. A célpont ugyanis Kim Jong-Il másodunokatestvére, aki rendszerellenes könyvének megírása miatt került feketelistára. A 2013-as koreai filmhetet a Csak egy film/Rough Cut magyarországi premierje zárja, melynek forgatókönyvét a hazánkban is népszerű Kim Ki-Duk írta. Az akciófilm egy helyi gengszterfőnök és egy gőgös színész különös találkozásával kezdődik. A cinikus humorral ábrázolt, csavaros történetben nemcsak a két férfi sorsát követhetjük nyomon, hanem a dél-koreai filmiparba is betekintést nyerhetünk.
(urania-nf.hu)



URL: http://est.hu/cikk/107743/cikk/107743/mama


6/10 (3)
(C) Universal Pictures
Guillermo del Toro executive produceri ténykedése mellett Andrés Muschietti rendező és Barbara Muschietti forgatókönyvíró elkészíthették saját korábbi rövidfilmjük egész estés verzióját. Horrorjukban ráadásul olyan sztárok játsszák…
A kör (2002)
A kör, A harag, Az elcserélt gyermek
A kör 2. 1
Fekete víz
Gonosz halott 2
Ház az erdő mélyén 1
…a főszerepet, mint napjaink egyik legjobb színésznője, Jessica Chastain és a Trónok harca című sorozatból ismert Nikolaj Coster-Waldau . Egy házaspárt alakítanak: Annabelnek és Lucasnak azzal kell szembesülniük, hogy egyik napról a másikra két kislány nevelőszüleivé válnak. A két gyerek még mindössze pár éves korában lett árva és tűnt el az erdő mélyén, ahol öt hosszú éven át élt elvadulva – ám nem minden gondoskodás nélkül. Nagybátyjuk, Lucas áldozatos és fáradhatatlan kutatásának köszönhetően kerülnek elő, beilleszkedésük azonban – érthető módon – nem zajlik éppen zökkenőmentesen. A titokzatos, erdőmélyi „gondviselő” ráadásul új otthonukba is elkíséri a kicsiket, akiket csak magának akar…
A Mama tematikailag és a használt eszközöket tekintve is erősen emlékeztet a japán horrorfilmekre, illetve a J-horror-remake-ekre. A családi tragédia miatt nem nyugvó, természetfelettien gonosszá váló lélek motívuma akár az olyan népszerű darabokból is ismerős lehet, mint A kör vagy a Fekete víz , míg a félelmetesen tekergőző sötét haj és a hátborzongatóan nyikorgó hangeffektek a már említett A kör től kezdve az Átok - opusok ig több helyen is előfordultak már. Mindezek természetesen itt sem kevésbé hatásosak, de az erős atmoszféra mellett a mű mást nem nagyon tud felmutatni: a két anyafigura szembenállása nincs elég alaposan kidolgozva, a cselekményben pedig számos logikai bukfencre lelhetünk. 6/10
Kiadás: Magyar és angol DD 5.1-es hang, magyar és angol felirat. Extrák nincsenek. 2/10
Mama , 2013 * 96 perc * Select Video * (16)
firkász



URL: http://est.hu/cikk/107742/cikk/107742/novemberi_bollywood


Novemberi Bollywood
Budapest, 2013. november 8 - 22.
Devdas
Az Indiai Kulturális Központ jóvoltából négy indiai alkotás vár ránk ebben a hónapban. November 8-án, 18 órai kezdettel a 2002-es, csodás díszletekkel, kosztümökkel és pazar táncjelenetekkel filmre vitt Devdas t láthatjuk, melyben…
A Devdas előzetese
Az Ébresztő, Sid! előzetese
Az ABCD előzetese
A 26-os különleges osztag előzetese
Indiai filmvetítések októberben
Őszindító Bollywood
Júniusi Bollywood
Májusi Bollywood
…a címszereplő egy gazdag földbirtokos fia, aki beleszeret gyerekkori barátnőjébe, Paróba. A lány viszonozza érzelmeit, ám Devdas szülei megtiltják, hogy az alacsonyabb származású nőt feleségül vegye. A férfi elköltözik otthonról egy bordélyházba, ahol egy szépséges kurtizán veszi gondjaiba. Mire ráébred, hogy nem tud Paro nélkül élni, a lány már az esküvőjére készül egy másik férfival… A vetítés ingyenes, helyszíne az Indiai Kulturális Központ .
Ébresztő, Sid!
November 9-én, 16.30-tól az Ébresztő, Sid! -et vetítik az Örökmozgó ban (figyelem, ez fizetős program!). A 2009-es film átlép a hagyományos bollywoodi kereteken: szintén zenés közönségfilm, ám hiányoznak belőle az eltúlzott jelenetek, az eltúlzott érzelmek és a bonyolult táncjelenetek. Helyette összeszedett forgatókönyv és hiteles színészi játék jeleníti meg a léhűtő milliomoscsemete életét, aki egy nap egy családi vita hevében egy hátizsákkal a vállán egyedül találja magát a 14 milliós Mumbai utcáin…
ABCD
November 16-án, 16.30-as kezdettel egy egészen friss, idei alkotást nézhetünk meg az Örökmozgóban (újfent fizetős vetítés keretein belül): az ABCD Any Body Can Dance új trendet nyitott a kortárs bollywoodi filmben, hiszen a szemkápráztató táncjeleneteket realista stílusban megmutatott közegekkel és ruhákkal társította. Így ismerhetjük meg Vishnu történetét, akit barátja kirúg közös üzletükből, egy puccos tánciskolából. Hősünk először fel akarja adni hivatását, ám amikor meglátja a szegénynegyedek utcagyerekeit táncolni, úgy dönt, őket fogja tanítani és velük száll versenybe korábbi társával szemben a legrangosabb televíziós táncversenyen.
A 26-os különleges osztag
Végül november 22-én, 18 órától visszatérhetünk az ingyenes mozizáshoz az Indiai Kulturális Központba, ahol szintén egy vadonatúj filmet, a valós eseményeken alapuló A 26-os különleges osztag ot mutatják be. Ajay Singh rafinált tolvaj, aki társaival titkosrendőrnek vagy adóellenőrnek kiadva magát hatalmas összeget emel el egy-egy „házkutatás” során olyan politikusoktól vagy üzletemberektől, akik inkább nem jelentik az ügyet a rendőrségen, mert maguknak is bőven van takargatnivalójuk. Azonban a nyomukba ered Waseem Khan nyomozó, akiben Ajay méltó ellenfelére talál, és elkezdődik kettejük izgalmas macska-egér-játéka.
(Indiai Kulturális Központ)



URL: http://est.hu/cikk/107749/cikk/107749/the_ocean_az_a38_hajon


The Ocean az A38 Hajón
Budapest, A38 Hajó , 2013. november 21. 19:30
Bár a Cult Of Luna előtt idén már bizonyított, ezúttal főzenekarként is visszatér a The Ocean. A progresszív, post-rock és metálelemeket egyaránt felvonultató csapat immár etalonná avanzsált az európai underground formációk között.
The Ocean
Tides From Nebula
Abraham
Ha a Tool, a Porcupine Tree és a Neurosis tagjai egyszer közös projectet alapítanának, a végeredmény megközelítőleg hasonló lenne, mint a The Ocean által képviselt irányvonal. Zenéjük egyszerre technikás, súlyos, dallamos, olykor nyomasztó, olykor pedig szimplán szép. Pelagial című 2013-as lemezükre három évet kellett várni, de megérte: az új albumot megannyi lemezkritikában titulálták pályafutásuk főművének. A csapat immár Amerikában is meghódította a borongós hangulatú zenék rajongóit.
Úgy tűnik, a lengyel underground mezőny post-rockban sem gyengébb, mint a progresszív vagy death metalban, erre pedig a Tides From Nebula a legjobb bizonyíték. Az instrumentális dalokban utazó csapat nemrégiben jelentette meg Eternal Movement című albumát. Az „est legszigorúbb fellépője” titulust egyértelműen a svájci Abraham érdemli. Bár alapvetően a korai Mastodon hatása érződik rajtuk, brutalitásban akár egy deathcore alakulattal is felvehetnék a versenyt.



URL: http://est.hu/cikk/107750/cikk/107750/reyou_a_corvinteton


Re.
You a Corvintetőn
Budapest, Corvintető , 2013. november 30. 22:00
A technóban és tech-house-ban utazó berlini DJ közkívánatra újrázik a Corvintetőn. Az epikus Lana Del Rey-feldolgozással tavaly berobbant producer egy éve ugyanitt 4 órás szettjével művelt emlékezeteset; a LavaLava DJ-ket nem múló lázba hozva.
Marius Maier még tinédzserként cseppent bele az elektronikus ügyekbe: a jazzes és sötétebb ütemek ragadták meg figyelmét, melyek DJ Premier jóvoltából kúsztak a fülébe. A szépreményű ifjúsági kosaras bajnok egy térdsérülés miatt végül a lemezjátszók mögött kötött ki.
A Keinemusik kollektíva köreibe keveredvén adódott, hogy Ulmból Berlinbe pozícionálja magát, majd 2009-ben kezdődött meg a közös munka Rampával, akivel együtt idén már RAR néven, a Cocoonhoz is leszerződtek. Ám Sven Väth látókörébe már két éve bekerült emberünk, mikor a Sound of the Season re beválogatta a Ghost című dalát. A nagy áttörést a tavalyi Lana Del Rey-átirata jelentette: a Video Games nek köszönhetően világszerte izgatottan várták az EDM kedvelői az újabb dobást, mely a Fever formájában meg is érkezett. A Berlin Bash buli 5. fejezetének hőse azóta már a Mobilee-be is beküzdötte magát, így teljesen jogos, hogy az újdonságokra specializálódott szervezők – Tolo, Fez és Falcao, akik szintén pörgetnek – szokásuktól eltérően ismét meghívták.



URL: http://est.hu/cikk/107756/cikk/107756/monster_magnet_last_patrol


Monster Magnet: Last Patrol
[ psychedelic / rock ] A „vissza a gyökerekhez” a legvészjóslóbb fordulatok egyike, melyet egy csak zenész kiejthet a száján egy-egy készülő lemezzel kapcsolatban. Ez az esetek túlnyomó többségében ugyanis az önismétlés és/vagy a végleges kiégés politikailag korrekt szinonimája.
Nos, a Monster Magnet esetében egyik opció sem érvényesül, ugyanakkor a Last Patrol korántsem hibátlan. Bár Dave Wyndorf frontember korábban azt nyilatkozta, az új lemezzel visszatérnek a korai időket jellemző 60-as évekbeli space rockhoz, mégsem állíthatjuk, hogy ott folytatják, ahol anno a Spine Of God és a Superjudge albummal abbahagyták. Az említett alapművek ugyanis a jammelős, pszichedelikus elemekkel együtt megannyi direkt és fogós szerzeményt is felvonultattak, és ezek azok, melyek a Last Patrol ról leginkább hiányoznak. Némi kárpótlást jelent azért, hogy a Three King Fishers nek és a Mindless Ones nak bérelt helye van minden idők legjobb Monster Magnet-dalai között.
Lemezbemutató: Club 202, 2014. jan. 29.
Monster Magnet: 4-Way Diablo
Monster Magnet: Monolithic Baby!
Monster Magnet: Greatest Hits
Monster Magnet: God Says No



URL: http://est.hu/cikk/107783/cikk/107783/keep_shelly_in_athens_at_home


Keep Shelly In Athens: At Home
[ downtempo / electro / pop ] Hogy a görög duó első nagylemeze egy újabb szintipop-hullám, vagy kései dreampop-chillwave-termés, vagy egy, az elmúlt három évtized elektropopját összegző házifeleadat, arról lehet vitatkozni, de hogy számukra a világon a legfontosabb, hogy elmondják nekünk a zenéjükben, ami bennük feszül, az nem kérdés.
Talán Grimesszal kezdődött el igazán látványosan a popzenének az a hulláma, amelynek valódi szellemi otthona az internet. És itt nem – legalábbis nem elsősorban – az alternatív terjesztési megoldásokra gondolok, inkább a zenei javakhoz való korlátlan hozzáférésre, amely bevallottan felszabadító hatással van a dalszerzőkre, hiszen a zenehallgatási szokások sosem függetlenedtek el ennyire a kiadók és rádiók diktálta aktualitás alól. Ezzel egyszerre jött létre a szaklapok alternatívájaként a mára átláthatatlanná decentralizálódott és szegmentálódott második zenei nyilvánosság, a zenei portálok, blogok és mikroblogok közösségileg és műfajilag is tagolt univerzuma, amely megkönnyíti és felgyorsítja az új szerzők ismertté válását és befuttatását.
A közelmúltban mindeközben a zenehallgatási szokások is átalakultak: az eddigieknél jóval többen hallgatnak zenét fülhallgatóval, hordozható mobileszközökről, közvetlenül az internetről. Ennek másodlagos hatásaként felértékelődnek a kevésbé táncorientált, introvertáltabb, finomabb, magányos hallgatásra szánt zenék. Így alakult ki az a csendes, de sötét, kevés hangból, halkan építkező minimalista elektropop, ami az r’n’b és a triphop, később pedig a szintipop romjain hozott létre valami olyan sejtelmes, behatárolhatatlan zenei kánont, ami 2010 előtt ismeretlen volt. Mindez a The XX-szel, majd James Blake-kel kezdődött, később a Purity Ringgel és az MS MR-rel folytatódott.
Ennek a globális alomnak a gyermeke a Keep Shelly In Athens (ΚΨΛ) is, amely a fent említett koordináták közül a szintipop-vonalban a legerősebb (például az Oostende című dal, amely talán a legismertebb szerzeményük), így legközelebbi rokonai a Polica és a Chvrches, illetve talán még a Young Magic, továbbá a teljes 2011 körüli chillwave-szcéna az Indian Summertől a Blue Hawaii-ig (lásd például az Our own dream et). Az athéni duó mind hangzásban mind vizualitásban törekszik aktuálisnak mutatkozni, mégis van benne egy olyan többlet, amitől nem szürkül bele a fenti névsorolvasásba. Talán épp ez a sajátosan patikamérlegen kicentizett elegye a sokféle befolyásnak, amiből a végén mégis személyeset tudnak mondani ezen a jól elsajátított és kétségtelenül trendi nyelven. Mert hiába olyan ismerős a Flyway minden egyes eleme, és hiába van tele unalomig ismert autotune-nal és atmoszférikus, szétcsúszott szintieffektekkel a Recollection , ha történetesen ők ezen a nyelven nem a hamis nosztalgiát, vagy az egyenmelankóliát szólaltatják meg, hanem az érvényesség, aktualitás hajszolásában eltűnő, feloldódó individuumról, állandó megkésettség-érzésről tudnak beszélni. A személyes téten túl pedig ott van aduászként az énekesnő, Sara hangja, ami nem terjedelmével vagy erejével, hanem épp törékenységével lopja be magát a szívünkbe. Ahogy énekel, az az érzésünk támad, hogy elcsukló hangja bármelyik pillanatban elhallgathat, ettől minden kiejtett szava olyan, mintha az utolsó lenne. És éppen ez az, ami megmaradt, talán az egyetlenként a mai zenei túlkínálatban, amivel még mindig ki lehet tűnni, ha érezzük, hogy aki csinálja, annak ez mindennél fontosabb, nem szabadidős tevékenység, vagy munka.
Keep Shelly In Athens



URL: http://est.hu/cikk/107784/cikk/107784/focifrizuras_klipet_forgatott_a_junkies


A Junkies focis videoklipet forgatott legutóbbi albuma egyik dalához. A Frizura klipjében a zenekar megalázó vereséget szenved egy ismert emberekből álló csapattól. A vicces, fricskázó stílusú dalt élőben is lehet hallani a vidéki klubkoncerteken, illetve a féléves szünet előtt Budapesten utoljára december 13-án a Barba Negra Klubban.
Elkészült a negyedik videoklip a Junkies legutóbbi, Mi van veled? Semmi? című nagylemezéhez, amit idén „Az év hazai hard rock vagy heavy metal albuma” kategóriában Fonogram-díjjal jutalmaztak. A zenekar választása ezúttal a Frizura című dalra esett, amely vicces szövegével és dinamikus zenéjével hamar a rajongók egyik kedvence lett.
„Ez a számunk egy kis fricska a magyar labdarúgóknak. Senkit sem akartunk megbántani, de az az igazság, hogy némelyikük többet foglalkozik a külsejével és a frizurájával, mint a labdával. A dalszöveg adta magát, így két napig forgattunk az újpesti Duna SK focipályáján Kögével, aki az ezt megelőző három klipünkért is felelős. A Junkies tagjai egy sokadrangú csapatot játszottak, az ellenfeleinket pedig barátaink, Fehér Balázs, a The Carbonfools énekese, Dányi Krisztián színész, a TV2 Jóban Rosszban című sorozatának szereplője, Takács Vilmos, a Hollywood Rose gitárosa, illetve Hanula Zsolt Péter író alakították. Bár a Junkies zenekarból senki sem az a kimondott focitehetség, kellemes élmény volt a nagy füves pályán, a napsütésben, mezben játszani. Még úgy is, hogy a basszusgitárosunk, Riki Church csúnyán megsérült, és még most is fáj a lába. A forgatáson egyébként rengeteget röhögtünk, főleg azoknál a jeleneteknél, amikor a második félidő előtti szünetben az edzői utasítások helyett a Junkies tagjai divattippeket és szépészeti tanácsokat kaptak az öltözőben. A meccs végeredménye ezek után megalázó, 8:1-es vereség lett, ironikus módon pontosan annyi, mint a Hollandia-Magyarország vb-selejtezőé volt októberben” – mondta Szekeres András, a Junkies frontembere.
A Frizura című dalt, a Mi van veled? Semmi? című lemezen szereplő szerzeményeket és a Junkies régi nagy slágereit Budapesten legközelebb december 13-án, a Barba Negra Klubban lehet meghallgatni. A fővárosban utána fél évig nem lép fel hangos koncerttel a zenekar. „Jövőre lesz a Junkies 20. születésnapja, amit júniusban egy hatalmas bulival fogunk megünnepelni. Emellett készül az új lemezünk, ezért a következő félévben stúdiózunk, és a nagykoncertre készülünk. Aki tehát Budapesten akar minket élőben egy zúzós bulin hallani, az a szünet előtt utoljára december 13-án teheti ezt meg” – tette hozzá Szekeres András. A zenekar december végéig járja a vidéki nagyvárosok klubjait, így a rajongók Pécsett, Sopronban, Szombathelyen, Egerben és Szolnokon is tombolhatnak kedvenc számaikra.
sajtóhír alapján



URL: http://est.hu/cikk/107789/cikk/107789/the_poster_boy_bonjour_c_est_pop_deux


The Poster Boy: Bonjour, C'est Pop deux
10/10 (9)
[ indie / pop ] A The Poster Boy új lemezében a teljes magyar anglomán indie-szcéna részt vett, és ez meg is látszik: a maga következetes britpop-esztétikáján belül eklektikus, manír-pozőr, de műfajtisztaságában erős album született.
Poniklo Imre az Amber Smithből, Mayer R. Noel a Walsrusból, Michael Zwecker a Kispálból, Fülöp Bence a Kamikaze Scotsmenből eredetileg egyszeri, sörözés utáni felindulásból alakította meg a zenekart 2011-ben. Az együttállás egy tagcsere után maradandónak bizonyult és idén ősszel már a második lemezével állt elő. A lemezen közreműködők közt ott van még a Moog Tonyója és a Trousers-es Csányi Rita is beszáll egy vokál erejéig. A keverés munkálataiban pedig a We Are Rockstars és a Žagar énekese, Ligeti Görgy is segédkezett – a példás szakszervezeti összefogás eredménye minőségi indie a Suede, Bowie, és néhol az Oasis, máskor a Killers hangulataival, és a kor szelleméhez hűen egy miniatűr akusztikus, ukulelés ballada is helyet kap.
A végeredmény , ha kicsit erőltetett is, de szép, jól komponált és ötletesen slágeres dalokból áll. Noel és Poniklo éneke váltakozik, és nagy kérdés, hogy csak az ismerősség miatt hajlunk-e az utóbbi felé, vagy valóban kellemesebb őt hallgatni? Mindenesetre az egész lemezről süt, hogy akik dolgoztak rajta, egytől egyig szerelmesek ebbe az angolszász gitárpopba, és oda-vissza tudnak is róla mindent, anyanyelven beszélik a műfaj hűvös, cool attitűdjét, iróniáját, maníros báját. A dalokban szinte egy Ikea-katalógust idézően van minden a helyén, élére állítva, letisztultan, még a vicces zongoraszóló vagy az atmoszférikus gitárszőnyeg is. Ettől hajlamosak leszünk hitelesebbnek tekinteni a klasszikus britpop iránti érezhetően intim érzelmeket, mint azokat, amelyek a dalokban megfogalmazódnak. Hiszen tegye fel a kezét, akinek mond valamit az album címében megfogalmazott hetvenes évekbeli francia tévéműsorból ismerhető műsorvezetői beköszönés . Valahogy hasonló túlprodukáltság-érzésünk támadhat a dalok hallgatása közben is, talán csak nem vagyunk ennyi profizmushoz és popkulturális relevanciához szokva? Vagy az Amber Smith sötétebb világa után furcsa ez a slágeresebb hang? Többször kell hallgatni, párszor magunkra kell próbálgatni, az biztos, de a jót könnyű megszokni.
The Poster Boy
The Poster Boy: Things We Had Time For



URL: http://est.hu/cikk/107778/cikk/107778/tetszett_a_gondolat_hogy_egy_gonosz_karaktert_jatsszak


„Tetszett a gondolat, hogy egy gonosz karaktert játsszak”
Christopher Eccleston interjú
Danny Boyle egyik kedvenc színésze a főgonosz sötét elfet, Malekithet játssza a Thor: Sötét világ című Marvel-filmben. A végtelenül kedves és alázatos brit színésszel a londoni Dorchester szállodában beszélgettünk a szerepéről.
Thor - Sötét világ 2
Gyakorlatilag felismerhetetlen vagy a sok smink és jelmez alatt. Megváltoztatja ez a munkastílusodat? Soha nem éreztem úgy, hogy eltemettek volna egy halom maszk alá. Még a kontaktlencséket is meg tudtam szokni, pedig azokat volt a legnehezebb. Malekith esetében amúgy is rendkívül fontosak az olyan kiegészítők, mint a ruhái és a páncélja, hiszen ezek is csak az elhivatottságát és a kegyetlenségét hangsúlyozzák. Úgy érzem, ez a figura egyfajta felturbózott, a valóságtól elrugaszkodott változatom. Nagyon is látom magam mögötte.
A nehéz ruhák és páncélok mennyiben korlátozták a mozgásodat? A testem és a fejem minden milliméteréről méretet vettek, és a ruhát nagyon is kényelmesnek találtam. A gondok a páncél felhelyezésével kezdődtek. Hiába nem volt olyan nehéz, mint a középkori lovagi páncélok, akkor is hosszú időbe telt megszokni benne a mozgást.
Az arcprotézisek nem akadályoztak a beszédben vagy az étkezésben? Ettem, ittam, beszélgettem, mint egy kis boldog elf. (nevet)
Egy ilyen filmnél rengeteg jelenetet vesztek fel zöld háttér előtt, és sok lény és helyszín csak az utómunkálatok során készül el. Nehéz ilyen körülmények között dolgozni? Én is voltam kertben játszó kisfiú, márpedig a kisfiúknak a kertben amúgy is szokása képzeletbeli szörnyekkel hadakozni. Ez csupán fantázia kérdése, és játékként érdemes felfogni. Amikor például Thor kalapácsa repült felém, a valóságban egy teniszlabdát dobtak. De nem pont ugyanezt csináltuk gyerekkorunkban? Színészként ezt nem kell túl komolyan venni, pedig a technikai oldala nem is lehetne bonyolultabb.
Ilyen körülmények között egy felvételt átlagosan hányszor szoktatok megismételni? Nagyjából tízszer. Nem akarok panaszkodni, mert például Stanley Kubrick színészeinek megpróbáltatásai mellett ez a szám elképesztően kevésnek tűnik. (nevet) Színészként amúgy is az a dolgunk, hogy megoldjuk az ilyen helyzeteket, és akárhányadik ismétlésre képesek legyünk valami frisset vagy újat nyújtani.
Lehet ugyanolyan mértékben komoly és drámai alakítást nyújtani egy ilyen látványfilmben, mint mondjuk egy kisebb drámában? Elméletileg igen, de színészként nem árt figyelembe venni, hogy egy ilyen típusú mozinál csak egy apró fogaskerék vagy egy óriási gépezetben. Néha a kaszkadőrmutatványok vagy a speciális effektusok legalább annyira fontosak, mint te. Ám ha van egy jó elképzelésed a figuráról, és vagy annyira jó kapcsolatban a rendezővel – én voltam Alannel –, hogy elég teret adjon neked, akkor ebben a műfajban is bármi lehetséges.
Mi vonzott egy ilyen projektben? Tetszett a gondolat, hogy egy gonosz karaktert játsszak. Ezenfelül dolgozni akartam Alannel (Alan Taylor – a szerk.), aki a sorozataiban már bizonyította, hogy nagyszerű rendező, valamint Anthony Hopkinsszal is, aki nagyban tehet arról, hogy én anno a színészet felé fordultam.
Érdekeltek a képregények, mielőtt leszerződtél volna ehhez a filmhez? Nem igazán. Gyerekként amúgy is inkább egy kint focizós, folyton pörgő srác voltam. A szuperhősös képregények az én gyerekkoromban annyira amerikainak számítottak… Mondjuk Thorban azt mindig is furcsálltam, hogy ő igazából egy európai mitológiai figura, és talán ezért is érdekelt jobban, mint a többi szuperhős.
Szerinted miben áll a Marvel-filmek sikerének titka? A filmjeik idővel egyre szofisztikáltabbak és okosabbak lettek. Amit Robert Downey Jr. a Vasemberben csinált, az nagyon újszerű volt. Teli volt a néző felé tett posztmodern kikacsintásokkal azáltal, hogy a főhős nem vette túl komolyan önmagát. Nagyjából hasonló vonalon mozog Chris Hemsworth is a Thor-filmekben. Sikerült megtalálniuk az embert a szuperhősök és istenek mögött, és valószínűleg ez lehet a titkuk.
Malekith szerepe kedvéért egy új nyelven kellett megszólalnod… Igen, ráadásul ez a nyelv a finn nyelven alapult. Azért akkora hasonlóság nincs, hogy Finnországban megértsék, amit a filmben mondok. Ugyanaz a nyelvész dolgozta ki, aki hasonló feladatokat látott el Alan mellett a Trónok harca forgatásakor. Megkaptuk a szöveget a kiejtési útmutatóval, és persze hozzá a fordítást is, hogy értsük, amit mondunk. A legnehezebb az volt, hogy ezen a kitalált nyelven érzéseket kellett kifejeznem, ráadásul csak kb. egy héttel a forgatás előtt kaptam meg a végleges szövegkönyvet.



URL: http://est.hu/cikk/107828/cikk/107828/katy_perrye_a_legnepszerubb_twitter-fiok


Katy Perryé a legnépszerűbb Twitter-fiók
Hihetetlen, amit Katy Perry művel! Azután, hogy Prism című, friss stúdióalbuma döbbenetes sikereket ért el, az énekesnő más módon is bizonyította kiválóságát – övé lett ugyanis a világ legnépszerűbb Twitter-fiókja.
Katy szépen lassan hajtotta végre az online térhódítást, aminek eredményeként letaszította Justin Biebert a közösségi oldal trónjáról. Sőt, ha hozzávesszük a maradék 3 helyezettet is, elmondhatjuk, hogy még Barack Obamát, Taylor Swiftet és Lady Gagát is lekörözte a maga több mint 46 és fél millió követőjével. Ez pedig kivételes hatalommal ruházza fel a nagyszerű énekesnőt, aki az amerikai lemezlista meghódítása után egy újabb területen is sikert aratott.



URL: http://est.hu/cikk/107802/cikk/107802/lola_versus


7/10 (6)
Lola versus
A Lola versus nak már a főcíme előtt megtörténik a lánykérés, az esküvő szervezése, majd a katasztrófa: a vőlegény váratlanul meggondolja magát. A 29 éves Lola élete így egyik percről a másikra összeomlik. Szüleire és barátaira támaszkodva…
…megpróbálja összeszedni magát, makacsul ellenáll exe közeledési kísérleteinek és randizni kezd – sajnos nem mindig a megfelelő emberrel. Kapcsolatait tekintve ugyanis – egyetlen elvetélt kísérletet leszámítva – a drasztikus változás után is ugyanabban a szűk körben mozog, itt keres megoldást és pótlékot. Csakhogy az érzelemátvitel egyáltalán nem célravezető, sőt: ha lehet, csak még jobban összezavarja az amúgy sem egyszerű helyzetet. És ezen sajnos mégannyi makobiotikus étel, kombucha tea és jógaóra sem segít...
A korábban fősodorbeli ( Csak szexre kellesz ; Arthur, a legjobb parti ) és egyéb ( Rómának szeretettel ) romkomok mellékszereplőjeként megismert, mára pedig a Greenberg gel és a Frances Há val Noah Baumbach múzsájává vált Greta Gerwiget nem sokkal utóbbi alkotást követően ismét egy hasonló filmben láthatjuk. A Lola ver sus nemcsak azért emlékeztet a Frances Há ra, mert főhősnője ugyanolyan szertelen és szerencsétlenségében is szeretnivaló figura, hanem mert a Daryl Wein rendezte alkotás sem romantikus vígjáték, csak annak álcázza magát; ám az érzelmi és szexuális kalandozások, a szerelmi, baráti és egyéb félreértések álcája mögött valójában – a kerge New York-i lány kalandjaihoz hasonlóan – egy sikeres jellemfejlődésnek, sőt jellemépítésnek lehetünk a tanúi.
amerikai vígjáték, 86 perc, 2012
Lolát éppen az esküvője előtt teszi lapátra a vőlegénye, amitől elég mély depresszióba esik, és csak saját maga tud kimászni ebből a kellemetlen helyzetből.
Daryl Wein
Debra Winger
Bill Pullman
Forgalmazza: Cinetel Bemutató: 2013. november 21.
Szex az ex után
Napos oldal 2
Viszlát, első szerelem!



URL: http://est.hu/cikk/107852/cikk/107852/eminem_a_legnagyobb


Eminem a legnagyobb
Még tíz napja sem jelent meg Eminem legújabb albuma, ám a korong máris bezsebelt minden létező kritikai és rajongói elismerést.
Eminemet dobta a stúdió
Már Eminem a legnépszerűbb élő ember a Facebookon
Eminem: reklámszerep 1 millió dollárért
Eminem adta el a legtöbb lemezt Amerikában
„Az őrületbe kergetem magam” - Eminem
Eminem, a lecsúszott bunyós
A The Marshall Mathers LP 2 ugyanis elfoglalta az amerikai nagylemezlista, vagyis a Billboard 200 legfelső pozícióját, ami nem kevesebb, mint 790 000 eladott példányt jelent kicsivel több, mint egy hét alatt. A TMMLP2 döbbenetes sikerének hullámából pedig Eminem többi lemeze is profitált – jelenleg a rapper összes eddigi stúdióalbuma ott szerepel ugyanis az USA ranglétráján.
És ha ez még nem lenne elég: a friss album jelenleg a legkelendőbb korong az iTunes adatai szerint, sőt, a rapper volt hosszú idő óta az első, akinek négy különálló dala is szerepelt az Egyesült Államok slágerlistáján – ekkora sikert a történelem során eddig csak a The Beatles-nek sikerült elérnie, majdnem 50 évvel ezelőtt.



URL: http://est.hu/cikk/107856/cikk/107856/harminc_ev_utan_ujra_miskolctapolcara_erkezik_az_efott


Nyolc zenei színpad, tizenhat hektáros terület, tíz kilométer kábel, három kilométer kerítés és egy nagyjából ezerkétszáz fős stáb.
Ez a 2014-es EFOTT számokban. Az 1976 óta vándorló, minden évben új helyszínre költöző fesztivál jövőre Miskolctapolcára teszi át főhadiszállását. Július 15. és 20. között, harminc év után újra a miskolci Egyetemváros és környéke ad otthont az EFOTT-nak.



URL: http://est.hu/cikk/107876/cikk/107876/megjelent_az_uj_metropolis


Megjelent a Metropolis folyóirat legújabb lapszáma Japán kapcsolatok címmel. Az összeállítás a Metropolis több haladó hagyományát is folytatja. Először is bekapcsolódik abba a sorozatba, melynek során a szerkesztők feltárják...
A Metropolis honlapja
Vásárlás, megrendelés
Metropolis: könyvbemutató
Metropolis: új lapszámok
Könyvet adott ki a Metropolis
A Metropolis Hanekéről
...a távol-keleti filmkultúrák különböző aspektusait és territóriumait, s ezúttal első alkalommal jelentkeznek kifejezetten japán tematikával. Másrészt pedig a szám szerzői valamennyien fiatal kutatók és doktorandusz hallgatók, amivel a Metropolis azon hagyományát kívánja folytatni, hogy lehetőséget teremtsen az új kutatónemzedékek megszólalására, munkáik bemutatására.
Fábics Natália írása a japán horrorfilmek amerikai remake-jeinek vizsgálatával arról tanúskodik, mennyire fontos meglátnunk a rémület és borzongás mechanizmusai mögött megbújó társadalmi összefüggéseket ahhoz, hogy a remake-készítés sikerességének vagy sikertelenségének mechanizmusait megértsük. Benke Attila szövegében arra világít rá, hogy mennyire leegyszerűsítő és helytelen pusztán a nyugati modernizmus irányából „visszafelé” olvasni a japán új hullám irányzatát, miközben bizonyos jegyeiben az jóval megelőzte egyes nyugati modernista mintázatok kialakulását.
Jurdi Leila írása szintén a japán új hullám vizsgálatakor azt mutatja meg, hogy a nyugati szemmel talán pusztán csak extremitásnak tűnő tematikus mintázatok (mint az incesztus ábrázolása) miként nyernek sajátos társadalomtörténeti értelmet a japán kultúrában. Végül Pusztai Beáta igen alapos elemzése az egész estés élőszereplős tinivígjátéki manga-feldolgozások narratívájának töredezettségéről nemcsak a japán populáris kultúra sajátos médiaköziségébe nyújt elmélyült bevezetést, de a nyugati képregény-adaptációkkal kapcsolatos nézeteinket is új fénytörésbe állíthatja.
(metropolis.org.hu)



URL: http://est.hu/cikk/75844/cikk/75844/vegig_a_bartokon_i_resz


Végig a Bartókon I. rész
A Bartók Béla út Dél-Buda igazi ütőere, amely furcsa módon csak most kezd megtelni igazi sokszínű vendéglátós kínálattal, ami azért is fontos, mert már egy ideje emlegetik a „budai Andrássy út” terveit.
www.szegedvendeglo.hu
Vidék a városban: Wekerle-telep 1
Liszt Ferenc tér, 12 hely – „vigalmi negyed”
Szeged Vendéglő Bp. XI., Bartók Béla út 1. T: 209-1668 Ny: 12–23h www.szegedvendeglo.hu
Az egykori patinás Gebauer kávéház helyén, stratégiai fontosságú ponton áll a hagyományos magyaros vendéglátás budai bástáyja, a Szeged, amely felett sok szempontból el sem múltak az évek. A népies berendezés és a cigányzene elsősorban a turistáknak szól, a rendkívül előnyös árkategóriájú all you can eat ajánlatok viszont a hazai vendégeket hivatottak becsábítani, emellett a fogasból, süllőből, pisztrángból és pontyból készült hagyományos halkülönlegességek is állandóan kaphatóak. Magyaros vendéglőhöz illően terjedelmes a bor- és pálinkakínálat, és az étterem hangulatos hajóutakat is szervez.
Marcello étterem, Pizzéria
Bp. XI., Bartók Béla út 40. T: 466-6231 Ny: H–Szo:12–22h
A város talán egyik legjobb étterme bújik meg a Bartók Béla úton, feltűnés nélküli pincebejárattal, de aki az elmúlt tizen-jó néhány évben egyszer is betért ide, az biztos, hogy mind a mai napig visszajár. A tulajdonos és fia féltő gonddal óvja a Marcello makulátlan hírnevét és otthonos, barátságos hangulatát. Az állandó étlapon megtalálhatók az olasz konyha remekei, rendszeresen változó heti ajánlataik között pedig főleg a házias magyar konyha jellegzetes ételei, mint pl. rakott krumpli, pörkölt, főzelékek stb. sorakoznak. Van, aki lasagne-ra esküszik, mások kedvence az Al Capone Pizza erősen, remekek a saláták és jó a borválaszték!
Ponyvaregény kávéház Bp. XI., Bercsényi utca 5. T: 209 0580 Ny: H–P: 10–24h, Szo: 14–24h
A Ponyvaregényt nehéz lenne elképzelni máshol, mint egy hangulatos mellékutcában: a belsőséges berendezés és a Műszaki Egyetem tőszomszédságában meglepően bölcsészes hangulatot árasztó könyvsorok azonnal otthonossá teszik a helyet, amely a kávézó, a reggelizőhely, a bár és a kocsma előnyeit kovácsolta egybe. Bár komoly konyha nincsen, a péksütemény- és szendvicskínálat kellemes, a minőségi borválasztékról a borhűtő árulkodik, de a sör-bor-pálinka vonalon sincs gond, és mivel ez is amolyan lányos – vagy randis? – hely, remek koktélok is találhatók az itallapon.
Nevada Pub Bp. XI., Bartók Béla utca 21. T: 209-1646 Ny: H–Szo:11–02h V: 11–23h
Mindenki, aki valaha is lakott a Bartók Béla út vonzáskörzetében, emlékezni fog a vegyes emlékeket idéző Mészöly tanszékre, és ennek helyén nyílt meg a kerület talán egyetlen westernkocsmája. A stílus – lengőajtók, sombrerók, satöbbi – talán kissé kilóg a környzetből, de a Nelson Pub hamar népszerűvé vált, részben a nyári terasznak, részben az étel-ital kínálatnak köszönhetően. Nappal mérsékelt áron menü várja a környéken dolgozókat, a többi napszakban pedig a húsoké és a söré a főszerep három szinten is: csak steakből 30-félét készítenek, jó nagy adagokban, Drehert és Kozelt mérnek, és van élő zene, ami speciel ízlés dolga, nekem elég lenne a rádió is.
Café Créme
Bp. XI., Bartók Béla út 9. Ny: H–Szo: 9–22h, V: 11–20h Bár a kínálat folyamatosan nő, Dél-Budán még mindig kevés az igazi kávézó, így a Café Créme majdnem versenytárs nélkül működik már jó ideje, jó időben a forgalommal dacoló terasszal felvértezve. A színpompás, igényes berendezés elsősorban a női ízlést vonzza, és ezt igazolja a 20-féle forró csokoládé, a mutatós kávékoktélok – amikhez igazi pasi talán soha nem nyúlna, pedig biztos nagyon finomak –, és a 37-féle tea a világ minden pontjáról. Egy jó kávézóhoz méltón hangulatos zene szól és kedves, gyors a kiszolgálás, vagyis a Café Créme randira és kötetlen megbeszélésre is ideális, és persze van WiFi.
Nelson Pub Bp. XI., Bartók Béla út 4. T: 06-1-209-1629 Ny: 10–24h
Bár nem kifejezetten angol pubról van aszó, a félszemű admirálisról elnevezett Nelson a brit sörkultúra elemeit csempészi be a Gellért tér forgatagába. A vendégek jelentős részét a Műszaki Egyetem hallgatói adják ki – így gyakoriak a nagyobb csoportok –, de nem a dorbézolás, hanem a kulturált szórakozás a jellemző, pláne vizsgaidőszakban. Az árak szerencsére a közönséghez alkalmazkodnak, a berendezés pedig még a korai 90-es éveket idézi, így az öregdiákok sem lógnak ki túlságosan. A jó kávénak és szendvicseknek köszönhetően már korán kezdődik a forgalom, de igazi zsúfoltság csak ritkán adódik – ha például olasz turisták vetődnek be.
Food Truck Show



URL: http://est.hu/cikk/76245/cikk/76245/egri_borok_az_akademian


Egri Borok az Akadémián
Budapest, Magyar Tudományos Akadémia , 2010. február 27., szombat
Eger és borai méltán népszerűek, a tavalyi Év Bortermelője is ezen a vidéken készíti nedűit, és most mi is belekóstolhatunk a csodába. Az egri borok ugyanis egy napra ismét a Magyar Tudományos Akadémia impozáns épületébe költöznek.
Magyar Bor Akadémia
Herczeg Flóra és a Veszelka Kommandó
Itt bárki megismerkedhet közelebbről is ezekkel a különleges borokkal és alkotóikkal. Az egész napon át tartó program idén minden várakozást felülmúl, hiszen 32 borászat mutatkozik be közel 150 féle borával. A kapuk 10 órakor nyílnak meg a borrajongók előtt, akik egészen késő délutánig élvezhetik az egri vörös és fehér borok kivételes íz- és illatvilágát. Ott lesz többek között Dr. Lőrincz György is, akit a Magyar Bor Akadémia 2009-ben megválasztott az Év Bortermelőjének. A kezdő hangulatról Herczeg Flóra és a Veszelka Kommandó gondoskodik, akik a Kárpát-medence népzenei kincsét dolgozták át a mai fülhez idomítva.
Belépőjegy a helyszínen váltható 2000 Ft-ért - diákoknak 50% kedvezmény -, mely feljogosít a szájíz szerinti ízlelő-túrára a kiállított borok között, valamint ehhez egy elegáns kóstolópoharat is biztosít az érdeklődők számára.



URL: http://est.hu/cikk/76033/cikk/76033/mozi_utan_1_resz


Mozi után 1. rész
Rendes ember nem úgy mozizik, hogy ki és be, aztán csókolom, hanem kerek program részeként, amihez az is hozzátartozik, hogy a film után beül egy jó kávézóba – pláne, ha az pont a moziban van – vagy egy környékbeli kocsmába, bárba vagy ilyesmibe.
www.akino.hu/kavezo
www.odeon-lloyd.hu
www.moszkvater.hu
bemmozi.blogspot.com
KINO Bp. XIII., Szent István krt 16. T: 950-6846 Ny: 8–24h www.akino.hu/kavezo
Budapest egyik legfrisebb mozija lehetne akár Berlinben vagy Rotterdamban is, és ez fokozottan igaz a kávézórészlegre is, ahol számos ritkaság fogadja az ide gyakran járót vagy ritkán betévedőt. Van, ahova film után, van, ahová előtte érdemes beugrani, a Kinóra mindkét kitétel érvényes, már csak azért is, mert a főváros talán legjobb reggeli választékával rendelkezik – hétköznap délig, hétvégén 13h-ig. Remek a croissant, a mediterrán omlett és az összes turmix, de a nagy élet persze este van. Ehhez érdemes tudni, hogy itt kapható a legjobb orosz sör, a Baltika és az izraeli Maccabee, no és a jó öreg Staropramen, a kávé pazar és sok az ingyenújság, meg van wi-fi. Lévén, hogy a kinósok mindenfélét szerveznek, ami csak kultúra, bármikor érdemes benézni: jobb vasárnapokon például a Szinésztánczenekar csinálja a műsort, és ami azt illeti, az elmúlt év egyik legjobb filmje, az itt vetített A próféta megemésztéséhez kell is egy kis idő – vagy egy kis innivaló...
ODEON-LLOYD MOZI,
Bp. XIII., Hollán Ernő u. 7. Tel: 329-2064 Ny: 10–23h www.odeon-lloyd.hu
Az Odeon kiemelt előnye, hogy nem csak mozi és kávézó áll rendelkezésre, hanem a főváros igényes videotékája is, és ezt már sokan tudják és nagyon régóta. A mozi ily módon az amúgy is sok izgalommal kecsegtető Újlipótváros egyik kulturális fókuszpontja, ha szabad ezt mondanunk, nem is csoda, hogy gyakoriak itt a randik, megbeszélések, és hasonlóan jellemzők a sima „csak ücsörgök itt egy kicsit” jellegű időtöltések, amihez gyakran szolgál mozis témájú kiállítás hátterül. A legjobb helyek természetesen a méretes bőrkanapén találhatók, de a tonett székek is kényelmesek, a kávéző pedig remek teákkal, kapucsínókkal, perecekkel és főleg teasüteményekkel van felszerelve, a kiszolgálás pedig kedves, gyors. Igaz, a Halálkeringő megvitatásához lehet, hogy valami erősebb is kell majd, de ez csak akkor és ott derülhet ki.
MAMMUT MOZI Moszkva tér bisztró Bp. XII., Moszkva tér Ny.: H–Cs és V: 12–24h, P–Szo: 12–03h www.moszkvater.hu
A Mammut mozija – amely egyedülálló módon duplán élvezhető, hisz két épületben található – furcsa keverék, hiszen egyszerre kínálja a multiplexek előnyeit és a művészmozik minőségét. Ennek megfelelően a közönség is vegyes, a mozi előtti vagy utáni gasztrókínálat pedig egyenesen zavarba ejtő, hisz a moziszint egyben étteremszint is. Mi azonban egy pár száz méterrel arrébb található, de jóval barátságosabb és „budapestibb” helyet ajánlunk, a moszkva téri Gomba eszpresszót – bár maga a dizájn a londoni metrót idézi. A télen kissé hütte hatású hely ideális lokációval és remek hangulattal bír, bár sok a túl laza gimnazista. Az italkínálatra semmiféle panasz nem lehet, sőt kínálnak saját márkájú sört is, ráaádul van csocsó és remek rálátás a „Moszkvára”. ha éppen a Doctor Parnassus és a képzelet birodalma volt a moziban műsoron, akkor érdemes a film világát összehasonlítani az odelent észlelhető világgal.
BEM MOZI
Bp. II., Margit körút 5/B Tel: 06-30-560-1215 bemmozi.blogspot.com
A Bemet többször elsirattuk és még most sem tudni teljesen, mi is lesz a sorsa, de a jelenleg filmturkálóként működő mozi meglepően sikeres kávézóként üzemel – vagyis ide film helyett is érdemes betérni, de az olcsó jegyáraknak köszönhetően film után is marad szotyira, mogyira vagy ropira. A legtöbb vendég azonban a sör-bor, illetve kávé-tea paradigma mentén fogyaszt, a brendezés pedig kifejezetten otthonos, különösen azt figyelembe véve, hogy a legtöbb bútordarabról könnyű feltételezni, hogy legalább öt gazdája volt már, mielőtt ide került volna – de pont ez adja azt a kellemes, „a nagynénémnek is ilyen volt” érzést. A közönség szinte kizárólag szimpatikus, jóravaló fiatalokból áll össze, és bizony sokakon látszik a művészi ambíció – megint másokon némi kallódás figyelhető meg. Kutyát beengednek, ami kedves dolog, a behozott biciklik viszont sok helyet foglalnak. Itt még megy a Becstelen brigantyk , ami mindig hálás vitatéma – szerintünk egy blöff, mások szerint remekmű, az igazság pedig odaát van.
Vizinger
2010.01.25



URL: http://est.hu/cikk/76266/cikk/76266/vegig_a_bartokon_2


Végig a Bartókon 2.
A Bartók Béla út ugyan még messze nem a budai Broadway, de számos érdekességet kínál étel-ital fronton minden kiszerelésben. Az első rész folytatása, hogy teljes legyen a kép...
http://tranzitcafe.com
www.daraffaello.com
www.hemingway-etterem.hu
http://bpex.hu/?obj=1153
Tranzit Art Cafe Kosztolányi Dezső tér – Bukarest utca Tel.: 06-1-209-3070 Ny.: H–V.: 9–23h http://tranzitcafe.com
Az egykori buszvégállomásból – remek munkával – kialakított Tranzit nem egyszerű kávézó, hanem egy intézmény, amely kiállításoknak, filmklubnak, privát rendezvényeknek ad otthont, de egyebek közt gyereksarokkal is dicsekedhet. Nyáron hatalmas és minden kényelmi funkciót, például függőágyat felvonultató kerthelyiséggel virul igazán, télen viszont belső meghittsége teszi vonzóvá. Specialitásuk a mindennap frissen készülő vegetáriánus és húsos menü, a répatorta és az olasz ciabatta-szendvicsek, pompás a kávé, és ha kutyával érkezünk, akkor van kutyatál is – ha biciklivel, akkor tároló.
Da Raffaello Pizzéria & Étterem
1113 Vincellér utca 47. Ny.: H–V 10–24h Tel: 06-1-386-4785 www.daraffaello.com
Fáj kimondani, de Budapesten kevesebb a jó pizzéria, mint az a bizonyos fehér madár, amit mondani szokás, ezért is kell megbecsülni az olyan helyeket, mint a Da Raffaello, ahol naná, hogy olasz a tulajdonos. Pedig a titok nem titok, és minél egyszerűbb a pizza, annál jobb. Elég egy hajszálvékony, friss, ropogós tészta és azon néhány minőségi feltét, és itt pont ez történik – bár nekem a virslis verzió kissé billeg –. A berendezés egy igazi olasz utca hangulatát árasztja, a tévében sokszor az olasz bajnokság aktuális meccse fut, nyáron pedig kedves lugas vár. A pizzák mellett a levesek nagyszerűen sikerültek, a tészták tissztességesek, de mi ristorantéban már csak pizzát eszünk.
Hemingway étterem Tel.: 06-1-381-0522 1113 Koszlány D. tér 2. Feneketlen-tó, Ny.: H–Szo 12–24h www.hemingway-etterem.hu 3 fogásos menük 4900 forinttól
A Feneketlen-tó – amely nem feneketlen, úgy 5 méter mély – nélkül a Bartók Béla út egy lyukas garast sem érne. Az egykori szocreál étterem épületét tökéletesen újították fel, hogy helyt adjon egy elegáns és kifinomult étteremnek. Nyáron valóban pompás – nem csak mondjuk – terasz, télen fűtött pálmaház (is) vár mindenkit, nem beszélve a nemzetközi és magyaros konyha ínyencségeiről és a grillterasz specialitásairól. Íme néhány példa: japán bundában panírozott garnélarák, paradicsomos, bazsalikomos gnocchi vagy szürke marhából gulyásleves. A berendezés Hemingway utazásait, kubai, afrikai és mediterrán hangulatot idéz elénk.
. Clock Söröző
http://bpex.hu/?obj=1153 1111 Bartók Béla út 42. Tel.: 06-1-209-7676 Ny.: H–P: 10–01h, Szo–V: 12–02h
A Clock a negyed egyik jellegezetes intézménye: pubnak nem elegáns, sörözőnek kicsi, kocsmának pedig túl kulturált, viszont van saját arculata – ki nem találnád, kedves olvasó, de megannyi óra lep el minden felületet. Van itt karóra, számos vekker, kakukkos meg falióra, digitális és mechanikus óra, meg a jó öreg kvarc és egy vasútállomásra jellemző jókora szerkezet is. Az emberek azonban nem a pontos idő miatt térnek ide be, hanem mert van kifejezetten olcsó, meg picit drágább, de sokkal jobb – cseh, meg többféle szlovák sör. A boxos elrendezés kisebb társaságoknak kedvez, a rádióból pedig az elmúlt évtizedek slágerei szólnak nonstop. .
Madárfészek gyorsétterem 1117 Karinthy Frigyes u. 3 Tel: 06-1-209-3323 Ny.: H–V: 08–22h
Kínai vagy török étkezdőt nem szokás külön ajánlani, de a Madárfészek tulajdonosai hozzátették azt a kis pluszt, ami kell: az étterem elegáns, a kiszolgálás kedves és gyors, a kínálat bő, az elhelyezkedés pedig stratégiai. A pekingi olimpiai stadionról – és nem az ínyencségről – elnevezett étterem ételkínálata ugyan nem üt el számottevően a több ezer kínai kifőzdétől, bár a fokhagymás kacsahús salátával, a mandulás csirke és a csirkehúsleves tojásvirággal kétségkívül egyedi, inkább a kiegészítők teszik különlegessé a helyet.



URL: http://est.hu/cikk/76394/cikk/76394/mozi_utan_2_resz


Mozi után 2. rész
Cinema Presszó
Csak az megy a film után rögtön haza, akit gyerek vagy kölyökkutya vár, mindenki más menjen szépen szórakozni, enni-inni és megbeszélni a látottatakat, nehogy elfojtott indulat legyen belőle!
www.corvin.hu
www.myspace.com/toldiklub
www.urania-nf.hu
Corvin mozi – Cinema Presszó 1082 Corvin köz 2. Ny: H–Szo: 9–24h, V: 12–24h Tel.: 210-6337 www.corvin.hu Épül és szépül a Corvin mozi környéke, de amíg teljesen el nem készül az oly régóta és oly sokat hirdetett sétány varázsbirodalma, addig maradjunk vetítés előtt vagy után egy egészen közeli helyen, mondjuk stílszerűen a Cinema Presszóban. Hála a dekorációnak, itt aztán tényleg tudatosulhat az emberben, hogy hamarosan egy filmet fog megnézni – példának okáért a csavaros Pokoli édenkert et –, hiszen mindenhonnan filmcsillagok és filmes relikviák tekintenek le ránk. Van is itt forgalom, gyorsan cserélődnek a vendégek, (a vetítési rendnek megfelelően). Ha nem is mindig gyorsak a pincérlányok, a hozzájuk hasonlóan barátságos árak kárpótolnak mindenkit. És ahogy egy korábbi vendég a lényegre tört: „Van melegszenyó is”.
Toldi mozi és kávézó 1054 Bajcsy-Zsilinszky út 36–38. Tel.: 472-0397 Ny: 10–02h www.myspace.com/toldiklub
A legfelkapottabb pesti helyek között mindig is voltak mozis kávézók, és a korszellem ujjával ezúttal a Toldi kávézójára bökött, hogy tesssék, te leszel most a népszerű, tessék úgy is viselkedni. A már számos átalakításon átesett mozi és kávézó pedig teszi a dolgát, sőt többet is. A toldis bulik csütörtökönként, péntekenként és néha szombaton nagyon jól szólnak, pláne, hogy nincsenek szomszédok. Amúgy mindennap reggel 10 órától kávé, reggeli, wifi, kifinomult hangrendszer várja a nagyérdeműt ebben az óriási szobában. A remek térkialakításnak hála, a Toldi napközben pazar találkozóhely, ahol kanapékon ejtőzve és babzsákokba bújva lehetünk okosok és divatosak, vagy
nagyon nyugisak. A kávé kitűnő, a sör rendben van, a borok jók, rendes zene szól, és ne feledjük, hogy jó filmek is mennek, mint a Továbbállók , vagyis mit mondjunk még: a kulcsszó a kanapé!
Művész mozi – bármelyik kebabos 1066 Budapest, Teréz krt. 30. Mozitelefon: 1-332-6726
Azt tudjuk, hogy nevének is hála, a Művész moziban a legnagyobb az országban a művészfilm-koncentrátum, és ki tudja, mi okból, de a Teréz körúton sorakozik a legtöbb török büfé is. Vajon van rejtett összefüggés az art mozi és a kebab között? Ha nincs is ilyen ördögi összefüggés, tény, hogy a Művészből kilépve az ember nagy valószínűség szerint egy döner kebabra vagy padlizsánsalátára fog vágyni – és ne tessék gyrosnak hívni, mert azt bajuszos görög nénik csinálják, illetve ne tessék a kebabot csirkehússal kérni, mert az nem való hozzá, ugyanis az igazi borjúból készül. Az Elcserélt életek megtekintése után pedig azon is elgondolkodhatunk, hogy mi van, ha valójában tényleg töröknek születtünk, és így épül fel a titkos kebabbirodalom!
Uránia kávézó 1088 Budapest, Rákóczi út 21. Tel.: 1-486-3413, 1-486-3414 Ny.: 10–22.30 www.urania-nf.hu
A velencei gótikus és a keleti mór stílusok jegyeit ötvöző Uránia Nemzeti Filmszínház belülről sokkal szebb, mint azt homlokzata sejteti, és a külföldi látogatók egyöntetű véleménye szerint ez a legszebb mozi Kelet-Európában. Nem csoda, hogy az emeleti kávézó erősen reprezentatív jelleget öltött, gyakoriak is a rendezvények, vagyis nem az a hippitanya, és a törzsközönség sem a közeli gimnázumokból kerül ki. Ennek ellenére kellemes a hangulat, vannak pék- és cukrászsütemények, saláták, nyáron pedig kellemes a kijárás a két jókora erkélyre. Aki pedig oldottabb hangulatra vágyik, annak ott a jóval meghittebb „alagsori” indiai kávézó, meleg drapériákkal, alacsony ülőkékkel és kellemes világítással. A fenti kávézót film – teszem azt, a Poligamy – előttre, a lentit meg utánra ajánjuk, és akkor nem kell messzire menni a szórakozáshoz.
2010.02.08



URL: http://est.hu/cikk/76295/cikk/76295/a_teli_szarvasgomba_unnepe


A Téli Szarvasgomba Ünnepe
Gödöllő, Gödöllői Királyi Kastély , 2010. február 6. 10:00
Mindenki ismeri, vagy legalábbis hallott már a legendás gombáról, mely a föld alatt terem, malacok túrják a felszínre, az ínyencek kedvence, és amennyire csúnya a kis göcsörtös jószág, legalább annyira értékes is - ez a szarvasgomba.
Dunakanyar Szarvasgombász Egyesület
Tudjuk, hogy ritka csemege, és hogy állítólag igen ízletes is, valamint becses szerelmi ajándéknak számít. De tudtuk-e, hogy idehaza is lehet ám erre a kincsre vadászni? És hogy az egyik leggyakoribb honi fajtája a nyári szarvasgomba? De van ebből téli is, melynek ezek szerint éppen szezonját éljük. A Dunakanyar Szarvasgombász Egyesület és a Gödöllői Királyi Kastély évnyitó rendezvényén a téli szarvasgomba ünnepét szeretnék meghonosítani idehaza a szervezők, mellyel a szarvasgomba elfeledett kultúrája éledhetne újjá Magyarországon.
A rendezvényen megismerkedhetünk a hazánkban fellelhető szarvasgomba-fajtákkal - különösen a névadó téli szarvasgombával (Tuber brumale) -, szakemberekkel, szarvasgombászokkal és okos kutyáikkal - akik a szarvasgomba-vadászatban leváltották a malacokat -, az első magyar szarvasgombás termékeket gyártó céggel, valamint a szarvasgombával és ültetvényezésével foglalkozó vállalkozásokkal.
Természetesen lehet majd kóstolni, recepteket cserélni, lesz kutyás bemutató, valamint gombás filmvetítés és vásár. A gyerekeket külön rájuk szabott kalandpark, játékos műsor és mesesarok várja, szóval az egész család remekül szórakozhat majd az első hazai Téli Szarvasgomba Ünnepen.



URL: http://est.hu/cikk/76411/cikk/76411/foodapest


FOODAPEST
Budapest, Budapesti Vásárközpont – Hungexpo , 2010. február 21 - 24.
A FOODAPEST 1992 óta a hazai élelmiszeripar piacvezető rendezvénye, idén nemcsak a szakmai és a nemzetközi vonalra erősítenek rá a szervezők, de a végfelhasználók, vagyis az érdeklődő közönség felé is jelentős nyitással készülnek.
UKBA
Bocuse dOr
A gasztronómia hazai csúcsrendezvénye idén több meglepetést is tartogat; a világ legrangosabb szakácsversenye, a Bocuse d'Or 2010-ben első alkalommal kerül megrendezésre a fesztiválon - melyen fiatal szakácsok mérhetik össze tudásukat 2 egész napon át -, valamint a FOODAPEST-tel karöltve kerül megrendezésre az UKBA is, azaz a 16. Nemzetközi cukrászati, sütőipari és gasztronómiai szakkiállítás. De a programok között szerepel a Cukrász Junior Világbajnokság is - február 23-24. -, a Cukrászok Világszövetsége (UIPCG) páros években rendezi meg a versenyt, melynek most először lesz helyszíne Magyarország. A csapatok 15-18 országból érkeznek, és valószínűleg nemcsak finom, de szemet gyönyörködtető alkotásokkal nyűgözik majd le a zsűrit és a látogatókat egyaránt.
Vagyis idén az édesszájúak sem járnak rosszul, ha kilátogatnak a rendezvényre, de azok sem, akik a borok elkötelezett hívei, vagy egyszerűen csak gourman alkatok.



URL: http://est.hu/cikk/76664/cikk/76664/kiallitas_utan_i_resz


Kiállítás után... I. rész
Mai Manó Kávézó
Szerencsére ma már újra sikk múzeumba járni, és hogy ez növekvő kultúrszomjunknak, vagy jelentős sznobizmusunknak köszönhető, az majdnem mindegy. És ha már kultúra, a tárlatvezetést érdemes az adott intézmény kávézójában zárni...
Glenn Brown kiállítása 1
Tutanhamon kincse 1
kissé emésztve még a látottakat – bár olyan hely is akad bőven, amelyet kiállítás helyett szoktak látogatni.
Mai Manó Kávézó Bp. VI., Nagymező u. 20. T: 06-1-269-5642 Ny: H–V: 10–01h
Noha szigorúan véve a kávézó nem tartozik a Mai Manó Fotómúzeumhoz, mégis egy épület ad otthont a kettőnek, a mesébe illő név pedig önmagában is vendégcsalogató. Budapest egyik legszebb épületét neoreneszánsz stílusban építették, még a XIX. század vége felé, így a mór és szecessziós jegyek tengenek túl, de ez magának a kávézónak kellemes nőcis hangulatot kölcsönöz, ami pont passzol Vancsó Zoltán Szándéktalan fény című kiállításához a szomszédban. Ezt egészítik – vagy emelik – ki a meleg színek, a mindenütt fellelhető párnák, és a megannyi berendezési tárgy, már ami a belsőt illeti. Ha pedig eljön végre a jó idő – tényleg, hol van már? –, akkor beindul az igazi nyüzsgés a teraszon, 20 különböző kávéfajtával, koktélokkal és még sütivel is.
Múzeum cukrászda
Bp. VIII., Múzeum körút 10. T: 06-1-338-4415 Ny: éjjel-nappal
Első ránézésre a Múzeum cukrászda – amely homlokzatán a jóval nemzetközibb Museum feliratot hirdeti – nem az a kifejezett bohémtanya. Pedig az éjjel-nappal nyitva álló intézmény, amely nappal kellemes láblógató funkciót tölt be a közeli egyetem belassultabb hallgatói számára, a sötétedés beálltával már-már kocsmává vedlik át, igaz, abból is a kulturáltabb verzióba, köszönhetően a hely amúgy is erősen olaszos jellegének. A majdnem összeérő kis asztaloknak, a kellemes olasz kávénak és a rengeteg, jól látható módon elhelyezett süteménynek köszönhetően itt mindig jól érzi magát az ember, könnyű a barátkozás és gyorsan telik az idő, legyen délután a Sajtófotó 2009 kiállítás megtekintése után, vagy hajnali három, némi hejehuját követően.
Művészetek Palotája P'Art Kávéház Művészetek Palotája, földszint Bp. IX., Komor Marcell u. 1. T: 06-1-555-3369 Ny: 10–22h, előadási napokon 24h-ig
Kis hazánk talán egyetlen igazán nagy, modern és valahogy kinéző, illetve valóban kortárs kultúrcentrumában, a MüPában számos gasztronómiai lehetőség áll nyitva a nagyérdemű előtt. Az előtéri büfék és a Bohém étterem mellett például ott van a P'Art Kávéház, amelyet Komoróczky Tamás képzőművész igazán látványos egyedi és pont ide illő tapétája díszít. Mert a dizájn egy ilyen helyen azért elég fontos, mert nehogy már kockás abrosz mellett vitassuk meg Glenn Brown poszt-posztmodern munkáit a Ludwig Múzeumban!
Blende Club Café Bp. VI., Király utca 100. T: +36-30-739-3951 Ny: H–Cs: 10–22h, P: 10–24h, Szo:16–24h
Bár a Vam Design Center rendelkezik „étterem egységgel”, amely a Magyar Királyi Borház atmoszféráját ígéri, mi most mégis egy szintén király utcai kávézót ajánlunk Tutanhamon kincsei – pontosabban azok kor- és valósághű másolatainak – megtekintése utáni hümmögésre és élményemésztésre. A Blende Club Caféról van szó, amely két szintjével és számtalan fotósrelikviájával, illetve változó tárlataival maga is kiállítóteremként funkcionál, de olyan ínyencségekkel csalogatja be az arra járót, mint a mézes, sáfrányos, barna cukros melange, vagy a mentaszirupos forró fehér csoki, ami azért elég nyálcsorgatóan hangzik, ugye? Férfiasabb szórakozásként cseh söröket és egy komplett whiskyfalat kínálnak, illetve a nyolc fűszerrel készült „itatós kenyeret”.



URL: http://est.hu/cikk/76796/cikk/76796/kiallitas_utan_ii_resz


Kiállítás után... II. rész
KOGART
Itt a tavasz, és furcsa biológiai folyamatként megindul bennünk a kulturálódási vágy. Irány hát a legközelebbi múzeum vagy galéria, hogy ismét magunkhoz vegyük a hosszú tél során a szervezetünkből kiürült kiállításvitaminokat és installáció-nyomelemeket!
www.kogart.hu
www.ketszerecsen.hu
www.cafekara.hu
http://www.fuga.org.hu
KOGART Étterem - Kávézó Budapest VI., Andrássy út 112. Ny.: H–V: 14–22.30 Tel.: 354-3830 www.kogart.hu Az egykori Fiatal Művészek Klubja (alias Fika) helyén álló galéria egy rendkívül színvonalas étteremnek is helyet ad, így igazán nem kell messzire mennie annak, aki a kulturális élvezetek után kulinárisra váltana. A KOGART Házat február 28-ig átépítik, de a Galéria (Andrássy út 108.) és az étterem nyitva tart. A következő válogatás, a Kortárs Művészeti Gyűjtemény március 2-től látható.
Specialitás: A Hősök terétől alig 5 percre található Kogart éttermének specialitása a mártás; annak számos ínyenc verziója, társuljon akár bélszínjavával, kacsamellel, illetve a halk élő jazz.
Hangulat: A környezetre aligha lehet panasz, hiszen eleve egy villaépülettel van dolgunk, amely pont most esett át egy rövid csinosításon, a remekművek társaságában a belső zavarba ejtően elegáns. +: Az étkezésekhez saját sommelier ajánl a több mint száz borfajtából, és persze „saját”, KOGART címkéjű borokat.
Ernst Múzeum – Két Szerecsen Kávéház és Bisztró Budapest VI., Nagymező utca 14. Ny.: H–P: 08–24h, Szo–V: 09–24h Tel.: 343-1984 www.ketszerecsen.hu
A pesti Broadway egyértelmű kedvence reggelizésre, üzleti megbeszélésre, randira és persze mindenfajta étkezésre.
Hangulat: A Ernst Múzeumtól pár lépésre, a Nagymező és a Paulay Ede utca sarkán található
Café Kara
étterem ideális módon használja ki adottságait: nyáron kellemes terasz vár mindenkit, a belső térkialakítás pedig jól tagolja a meglévő négyzetmétereket, hisz akad emelt pódium, galéria meg pult, és az ablakba is lehet ülni.
Konyha: A konyha mediterán, így az átlagosnál több a hal, illetve a grillezett, gyümölccsel tálalt étel. Kóstold meg! Kacsamell gyömbéres mézmártással, amihez portóit javaslunk, jó minőségben, elfogadható áron. Impozáns a szivarválaszték, és délutántól már érdemes asztalt foglalni!
Műcsarnok – Cafe Kara Budapest VI., Andrássy út 130. Telefon: 269-4135 Ny: H-V: 10h- 22h www.cafekara.hu , www.mucsarnok.hu
A kávénak feketének kell lennie, mint a pokol, erősnek, mint a halál és édesnek, mint a szerelem, tartja a török mondás, és ezt komolyan is veszik a Café Karában, hisz maga a név is feketét jelent. Ha a Műcsarokban tartott bármely kiállítás vagy a szerda esti (18h) Filmklubok beszélgetései után élénkítő szerre lenne szükségünk, akkor ide érdemes betérni. Bár elrugaszkodott ötlet, de igazán pihentető választás koncentrálás után elnyúlni a török textíliák barátságos hangulata között.
Specialitás: A Karában a kávé mellett akad menta- és gyümölcstea, isteni ayran és mindenféle „nyugati” innivaló, illetve hat-nyolc -féle török sütemény és egyéb harapnivaló, például saláták, melegszendvicsek és a jó öreg humusz.
FUGA – Nagyi Palacsintázója Budapest V., Petőfi Sándor utca 17–19. Ny.: H–P: 08–22h, Sz–V: 09–22h http://www.fuga.org.hu
A Katona József Színházzal szemben pár hónapja működő FUGA így ránézésre is elég nagy „falat”. Akit a kortárs zene vagy Pauer Gyula kiállítása kimerített, az a közeli Nagymama palacsintázójában töltődhet fel újra.
+ krumpli: A megszokott verziók mellé itt bármikor beférhet még egy áfonyalekváros vagy marcipános palacsinta, sőt elképzelhető egy brokkolis-csirkés verzió is. A töltöttkrumpli-kínálat talán kissé túlzás, hiszen a töltelékek nem különböznek a palacsintás választéktól, de van, aki tészta helyett burgonyában utazik.
Kezdeményezés: A FUGA Budapesti Építészeti Központ szép és nagy feladatot vállalt magára, az építészet, a tudomány, a képzőművészet, a zene és a színház, illetve a film összefüggéseinek feltárását célozták meg, családi programokkal körítve.
2010.02.22



URL: http://est.hu/cikk/77028/cikk/77028/vegig_a_margit_koruton


Végig a Margit körúton
A Margit-híd végtelenbe nyúló felújítása senki kedvét el ne vegye, van a Margit körúton elég látni-, enni- és innivaló. Induljunk el a hídfőtől, nem jutunk messzire üres gyomorral! Akár enni, akér inni akarunk, jó helyen járunk!
www.trofeagrill.eu
www.varosfal.hu
Híd Bistro Bp. I., a Margit híd budai lábánál Germanus Gyula park NY: H–P: 8h-24h, Szo-V: 9-01h
A Germanus Gyula parkot tényleg megverte a jóisten a hídfelújítással, pedig kezdett elég jól kinézni, hála az elegáns Híd Bistrónak, amely tökéletes vendéglátói kapocs Óbuda, Buda és a híd révén Pest között, és találkozóhelynek is ideális. Hangulat: A nagy havazásban a rengeteg üvegfelülettel rendelkező Bistróban melegedni nagyszerű volt, ennél már csak a terasz lesz jobb. Maga a hely nem túl nagy, de a sok fény nagyobbá teszi, a berendezés színei pedig kellemessé teszik az itt tartózkodást – csak az a kérdés, miért pont a Szabadság híd képe díszeleg a falon? Kínálat: A választék változó, de rendszerint akadnak tésztafélék és grillezett húsok, illetve sütemények, de ez inkább iszogatós hely. A 14 féle whiskey mellett jóféle borok vannak – például Duett Cuvée Frittmann -, de bodzaszörp is kapható.
Trófea Grill
Budapest II., Margit krt. 2. Tel.: 06 1 438 9090 ny. H-V: 12h-24h www.trofeagrill.eu
Már 100 évvel ezelőtt is étterem működött itt, csak nem svédasztalos „all you can eat” alapon, de az idők bizony változnak. A berendezés praktikus, de mutatós, ahogy arról a honlapon található panorámakép is meggyőzhet bárkit. Választék: A közel 100 féle készételből és frissensültből nehéz néhányat kiemelni, de kár kihagyni a borókás vadpástétomot, a sushit, a sült kacsacombot párolt káposztával és a számtalan pácolt húst a látványkonyháról, és van aranygaluska is!. Praktikum csomag: Az árak ebédidőben 2 óra, vacsoraidőben 3 óra tartózkodásra vonatkoznak, és napszaktól, illetve naptól függően váltakoznak, a legolcsóbb időszak hétfő és péntek között déltől 5 óráig. A fogyasztáshoz hozzátartozik italból a pezsgő, a folyó bor, csapolt sör, az üdítők, ásványvíz és a kávé is.
Hélin étterem, gyorsbüfé Budapest II., Margit krt. 5/A Ny.: H-V: 08h-04h
Érthetetlen, hogy míg a körút Pesti oldalán egy négyzetméterre öt török büfés esik, addig a budai oldalon egyedül a Hélin árválkodik. Mondjuk, nem sajnáljuk őket, monopolhelyzetük, nyitva tartásuk, illetve a buszmegálló szép forgalmat generál. Hangulat: Az étterem elnevezés már csak a méret miatt is kissé nagyzolónak hat, az ablakban forgó felnyársalt húskupac azonban hívogató. A legtöbben nem a kis üzlethelyiségben fogyasztják el kebabjukat vagy falafelüket, hanem már kint, a körúton. Specialitás: Ma már nem különlegesség idehaza sem a döner kebab, vagy ahogy többen hívják, a gyros, és a Hélin nem is hajt semmilyen éremre a kategóián belül, de az árak és a kínálat alapvető és korrekt, van saláta is és a szokásos török édességek, hozzá üdítő. Árak: falafel 490, gyros 580
Városfal Budapest II., Bakfark Bálint u. 2. Ny: 11-23h T: 70/31-13-000 www.varosfal.hu
A Városfal Vendéglő Buda szívében a Széna téren, az egykori Budai Polgári Lövészegylet régi városfalra épült 19. századi épületében működik. Tipp: mindjárt itt a jó idő, a balkonjukon találsz napilapokat! Menü: hétköznaponként 12–15 között 950 Ft családi receptek alapján.
2010.03.01



URL: http://est.hu/film/28944/film/28944/phillips_kapitany


8/10 (54)
Phillips kapitány
Volt nemrég egy jó kis szomáliai túszejtős/hajórablós film a magyar mozikban, az Emberrablás , ami míves volta ellenére sem zavart itthon sok vizet, de nyilván abban nem szerepelt Tom Hanks. Az a Tom Hanks, aki az elmúlt évtizedben az egy szem…
… Charlie Wilson háborújá t leszámítva távolról kerülte a komoly színészi kihívásokat, és igazi biztonsági játékossá vált, belekényelmesedve a „két Oscar-díjas sztár vagyok” szerepkörbe.
Úgy tűnik, valami visszatért a régi munkamorálból, ugyanis a Phillips kapitány ban játszott szerepe minden, csak nem rutinmunka. A film során apránként olyan lelki leépülésen megy keresztül, és a végén egy olyan felejthetetlen jelenettel ajándékoz meg minket, hogy hajlandóak vagyunk megbocsátani érte az elmúlt évtized áthaknizását is.
A Phillips kapitány egyébként sokkal fogyaszthatóbban mutatja be a témát, mint skandináv társa, az Emberrablás . Vérbeli túszdráma, néhány thrilleres elemmel vegyítve, vagyis azoknak a nézőknek is működik, akik egy sima, izgalmas zsánerfilmre vágynak. Viszont azokat se hagyja cserben, akik szeretik, ha egy film elgondolkodtatja őket. A harmadik világ és a nyugati társadalmak kapcsolatáról és a világképük fő különbségeiről is bőven akad mondanivalója, ráadásul mindezt nem rángja a szánkba, hanem szépen a sorok között adagolja be.
A filmmel pedig nemcsak Tom Hanks tér vissza az élvonalba, hanem Paul Greengrass is, aki a Zöld zóná val kisebb csalódást okozott, de most ismét a régi. Kivéve, hogy a szokásosnál kevesebb vadul rezgő kézi kamerát használ. Szerencsére.
Captain Phillips
amerikai thriller, 134 perc, 2013
Phillips kapitány teherszállító hajóját szomáliai kalózok kötik el. Túszdráma egy bombaformában lévő Tom Hanks-szel, igaz történet alapján.
Catherine Keener
Faysal Ahmed
Forgalmazza: InterCom Bemutató: 2013. november 7.
Tom Hanks ismét jól választott. Két óra tömény izgalom elejétől a végéig. Elgondolkodtató, érzelmeket megmozgató film. Mindenkinek ajánlom :)
Kerekes Ibolya
2013-11-23 22:09:59



URL: http://est.hu/film/28946/film/28946/vegjatek


6/10 (28)
Végjáték (2013)
Van egy, hozzánk kissé későn érkezett, szerintem nagyon vicces amerikai tinivígjáték-sorozat, a Már megint Malcolm , ami egy zűrös családba született briliáns kissrácról szól – na, a Végjáték főhőse, a furcsa nevű Ender Wiggin engem nagyon sok dologban erre a Malcolmra emlékeztet!
Ender Wiggin gizda kissrác, de egy zseni, egy taktikai géniusz, különben nem is lehetne főszereplője a mormon Orson Scott Card hidegháborús sci-fi regényfolyamának és az abból készült filmnek. Hamar megtudjuk azt is, hogy Ender a Föld utolsó reménysége, hiszen rovarszerű intelligens idegen lények támadása várható hamarosan, ő pedig másként gondolkodik, mint a felnőtt katonák. Ezért egy különleges kiképzőtáborba kerül valahol egy távoli galaxisban, ahol egyrészt mindenféle próbák során kell bizonyítania rátermettségét és kérlelhetetlenségét, másrészt meg kell küzdenie nála idősebb csapattársaival is. Kérdés persze, hogy lehet-e, kell-e gyilkost faragni gyerekekből, még akkor is, ha ilyen nagy a tét.
A Végjáték kissé olyan, mintha a Star Trek et gyerekekkel forgatták volna le, de ahhoz elég kemény témákat taglal, hogy simán tinifilmnek nevezzük – és persze ott van Harrison Ford és a maori tetkókkal kidekorált Ben Kingsley is a felnőtt vonalat erősíteni.
Ender's Game
amerikai sci-fi, 114 perc, 2013
A Föld lakói évtizedek óta háborúznak egy idegen fajjal. Ender, a fiatal katonafiú is csak egy eszköz ebben a háborúban, de a saját eszközeivel talán megmentheti a családját és az emberiséget a fenyegető rémségektől.
Forgalmazza: Pro Video Bemutató: 2013. november 7.
Az elmúlt évek egyik legjobb filmje. Jó sztori, hű a könyvhöz és még látványos is. Végre nem egy tucatmozi.
"Klisék sorozata..." - Ha elolvasol pár könyvet akkor rájössz, hogy nincs olyan történet, amit már valaki ne írt volna meg.
2013-11-17 16:23:50
A film klisék sorozata! Unalmas és még csak nem is látványos! :(
Hlynur
2013-11-10 09:37:09
Harrison Ford még mindig zseniális! :)
twentytwo
2013-11-07 16:25:18



URL: http://est.hu/film/28958/film/28958/vetkek_volgye


5/10 (6)
Vétkek völgye
Ma már ott tart a tudomány, hogy akár közösségi finanszírozással is össze lehet dobni egy amerikai film büdzséjét, és itt most nem arra gondolok, hogy két producer eladja a Ferrariját a nemes cél érdekében. Néhány százezer dollár…
…a Vétkek völgyé re is összejött, ami már elég volt egy nagyra törő pornósztár (James Deen) és a csatorna aljáról összekapart, de még mindig bitang jó testű Lindsay Lohan szerződtetéséhez.
A téma a bűn, a kiüresedés, a féltékenység és a szabados szexuális élet, némi gyilkos ösztönnel megspékelve, de ezen nincs mit csodálkozni, hiszen a forgatókönyvet Bret Easton Ellis, az Amerikai pszicho írója hozta össze. Mindenki dug nagyjából mindenkivel nemtől függetlenül, az őrült féltékenység pedig egyre kétségbeesettebb tettekre sarkallja életunt főhősünket. A sztori modoros és erőltetett, mintha egy rosszféle Ellis-epigon írta volna, és az élményen az sem segít, hogy a színészek is irtó bénák.
The Canyons
amerikai thriller, 99 perc, 2013
Egy féltékeny filmproducer azt hiszi, hogy színésznő csaja viszonyt folytat az egyik partnerével, és ennek nagyon nem örül.
Amanda Brooks



URL: http://est.hu/film/29073/film/29073/call_girl


A valóban megtörtént eseményeken alapuló Call girl a hetvenes évek közepének Svédországába kalauzolja a nézőt, ahol – miközben néhány héttel a választások előtt járva a politikai erők a nők egyenjogúságát és munkába állásuk...
...lehetőségének fontosságát hangsúlyozva szeretnének nyerni – egy középkorú asszony jól menő call girl-hálózatot üzemeltet, egy 14 éves, problémás lány pedig (hasonszőrű unkatestvérével karöltve) nevelőintézetről nevelőintézetre járva kallódik. Hármójuk találkozása szinte sorsszerű: a fiatalkorú lányok hamarosan az egyre durvább bulik és orgiák világában találják magukat, ahol a prostituáltak szolgáltatásainak első számú (ki)használói a legfelsőbb körökbe tartozó politikusok. A madám tevékenysége pedig időközben annyira kiterjedtté válik, hogy a rendőrség is felfigyel rá, és nyomozást indítanak ellene...
A Call girl dramaturgiailag azokhoz a közelmúltbeli alkotásokhoz csatlakozik (például a Metro Manilá hoz vagy a Bettie-mobil hoz), melyek olyan aránytalanul épülnek fel, hogy míg első felük viszonylag eseménytelen, addig minden érdekes történés a második részükre (szélsőséges esetben a legvégére) van időzítve. Mikael Marcimain bő kétórás filmjének első másfél óráját kifejezetten unalmas figyelni, hiszen csak nagyon lassan és sok redundanciával bontakozik ki a madám, a lányok és a nyomozás eleinte nem is túl izgalmas története. Az utolsó félórában azonban a mű csodálatosan összeáll – egy nyomasztó, paranoiával terhes politikai thrillerré, meglehetősen katartikus módon.
finn-ír-norvég-svéd filmdráma, 134 perc, 2012
Svédországban a hetvenes években egy callgirl-hálózat népszerű lesz a politikusok körében, ám a hatóság rászáll a kiskorúakat is magába foglaló társaságra.
Mikael Marcimain
David Dencik
Pernilla August
Kristoffer Joner
Forgalmazza: Vertigo Média Bemutató: 2013. december 5.
Call girl (Slovenka)
Taxisofőr (DVD)
Bordélyház 1



URL: http://est.hu/film/29093/film/29093/pulykaland


2/10 (9)
Vitatkozhatnánk azon, hogy mennyire van nálunk létjogosultsága egy olyan filmnek, ami egy klasszikus amerikai ünnepet, a hálaadást jár körbe, de mivel teli van cuki rajzolt állatokkal, és pulykák utaznak benne az időben, fölösleges ilyen apróságoknál leragadni.
A sztori szerint két enyhén kattant pulyka bejut egy amerikai katonai kutatóbázisra, ahol a tudósok éppen az első időutazásra készülnek, ám a két madár mindent összezavar, így ők utaznak vissza az időben, és ha már ilyet tesznek, megpróbálják hasznossá tenni magukat. Küldetéstudattól vezérelve az első hálaadásra időzítik útjukat, hogy megakadályozzák a rituális pulykaevést, sokgenerációnyi fajtársukat mentve meg ezzel. A film az első felében viccesen idióta, a másodikban azonban kicsit több a kalandfilmes jelleg, sőt már-már az Avatar ból idéz, és ez utóbbi kevésbé áll jól neki.
Free Birds
amerikai animációs film, 91 perc, 2013
Két pulyka visszautazik az időben az első Hálaadáshoz, hogy megváltoztatván az ünnepet ne a pulykák kerüljenek ezen a napon a családi menübe.
Jimmy Hayward
Forgalmazza: Big Bang Media Bemutató: 2013. december 26.
Csodacsibe
Patatanya: Baromi buli 2



URL: http://est.hu/film/29079/film/29079/a_hobbit_-_smaug_pusztasaga


8/10 (187)
Mondjon akárki akármit, a Peter Jackson rendezte/megálmodta A Gyűrűk Ura -trilógia és az annak logikus következményeként – és most hagyjuk, hogy ezen ki mennyit keres, de nyilván nagyon sokat – született A hobbit -hármas az egyik legjobb dolog…
…ami az elmúlt időben a mainstream mozival történt. Persze nem felejtjük el, hogy ehhez azért a megfelelő irodalmi alapanyag és J.R.
R. Tolkien is kellett.
Ennyire izgalmas, következetesen egységes és eredeti világot ugyanis nagyon-nagyon rég hozott valaki létre a vásznon, mint Jackson, és ez alól a második rész, vagyis a Smaug pusztasága sem kivétel. A törpös-hobbitos-sárkányos kaland ugyanis folytatódik, sőt fokozódik a második előzményrésszel. Miután hőseink átkeltek a Ködhegységen – és az időnként eltekergő és külön kalandokat megélő Gandalf nélkül kell szembenézniük a Bakacsinerdő teremtményeivel, pókokkal, erdei tündékkel, egyebekkel –, egyre több olyan karakter kerül elő, akik korábbról már ismerősök lehetnek, és olyanok is, akiket még sosem láttunk, mint például az Evangeline Lilly alakította tündérharcoslány és Luke Evans íjásza. No és persze a Gyűrű is fontos szerepet kap.
Szövetségek köttetnek, viták támadnak, csatákat vívnak meg, és mielőtt elérnék a Magányos Hegyet, előkerül Azog, a félkarú fehér szuperork is, aki visszataszítósága ellenére is a hobbit-széria egyik legjobban kitalált figurája.
The Hobbit: The Desolation of Smaug
amerikai-új-zélandi fantasy, 161 perc, 2013
Bilbó és a törpcsapat a hegyeken átkelve Bakacsinerdőben találja magát, ahol tündeföldön átkelve kell eljutniuk a rettegett Smaug sárkányig.
Luke Evans
Lee Pace
Forgalmazza: Fórum Hungary Bemutató: 2013. december 12.
2015.05.19., kedd, 18:20 2015.05.20., szerda, 09:15 2015.05.24., vasárnap, 17:20
A Hobbit - Váratlan utazás 3D 4
A Gyűrűk Ura - A király visszatér (bővített változat)
A Gyűrűk Ura - A két torony (bővített változat)
A Gyűrűk Ura - A gyűrű szövetsége (bővített változat)



URL: http://est.hu/film/29078/film/29078/dom_hemingway


5/10 (17)
Jude Law nem az a tipikus tapló fazon, de úgy tűnik, elég jó színész ahhoz, hogy bármikor hitelesen eljátssza a világ legnagyobb bunkóját. Dom Hemingway 12 év rabság után szabadul a börtönből, és az első dolga az, hogy jól összeveri a fickót…
…akivel az exfelesége összefeküdt a dutyis időszak alatt. Ezen felül még annyi ambícióval bír, hogy letarhálja egykori pajtásait, akiket volt szíves nem beköpni a zsaruknak, amikor elkapták széftörés közben.
A Dom Hemingway tehát nem a nagy történések filmje, amit az is aláhúz, hogy a film főképp a jellemkomikumra épít. A főhős egy igazi „larger than life” karakter, aki már a puszta létezésével is szórakoztató, vagyis nem kell alá túl komplex történetet tolni, hogy működjön a dolog. Torrente erről biztosan sokat tudna mesélni. Pont ezért igazi meglepetés, amikor a játékidő utolsó harmadában a figura igazi mélységet és drámát kap – kicsit a Mocsok ra emlékeztetve ezzel.
angol krimivígjáték, 93 perc, 2013
Dom Hemingway 12 év után szabadul. Széftörésért volt bent, és mivel úgy gondolja, hogy a társai tartoznak neki a hallgatásáért, pénzt vár, ráadásul kamatokkal.
Richard Shepard
Richard E. Grant
Demián Bichir
Forgalmazza: Big Bang Media Bemutató: 2013. december 12.
2015.05.17., vasárnap, 02:45 2015.05.18., hétfő, 22:30



URL: http://est.hu/film/4815/a_sziget/film/4815/a_sziget/tv


Az utóbbi években talán több filmes antiutópia került a magyar mozikba, mint ahány zenekar az idei Szigeten fellépett, ez a film azonban mindegyiken túltesz - műfaji kliséhalmozás terén legalábbis biztosan.
Így van ez jól, hiszen egy jegy áráért élvezhetjük George Lucas klasszikus THX-1138-ának hófehér klausztrofóbiáját, a Mátrix harcos individualizmusát és a Különvélemény szédítő futuro-tempóját. A CGI-effektek egyik legnagyobb hollywoodi tisztelője, Michael Bay (Pearl Harbor, Armageddon) most is sikerrel ötvözi a bajba került hősök privát drámájának izgalmát a bemutatott világ borzalmával, és teremt olyan pixelparádét, melytől a repülőgép-szimulátorban felejtett Farkas Bertalan is kidobná a taccsot.
Jordan Delta kettes (Scarlett Johansson - Elveszett jelentés, Leány gyöngy fülbevalóval) és Lincoln Echo hatos (Ewan McGregor - Trainspotting, Nagy hal) látszólag jelentéktelen egyedek egy világpusztító fertőzést túlélt közösségben, helyzetük azonban még a látszatnál is reménytelenebb: hőseink buta kis klónok csupán. A föld alatti intézetet vezető fődoki (Sean Bean - Ronin, Trója) legalábbis szeretné, ha saját teremtésű páciensei valóban tudatlanok volnának, mert akkor minden fennakadás nélkül kereskedhetne szerveikkel. Lincoln azonban gyanút fog, megpattan, és a nézők legnagyobb örömére viszi magával a szupermodellről mintázott Jordant is. A minden eredetiséget nélkülöző föld alatti kezdet után a klónpár menekülése és feleszmélése sok izgalmat és mókát ígér, repülnek a mocik és pattognak a cicik, sőt még a klóngyári karbantartót alakító Steve Buscemi is lezavar egy olyan jelenetet, amitől könnyedén megremeghet az Oscar-borítékot felnyitó híresség keze. A főszereplő páros is hozza a formáját: McGregor ismét otthonosan mozog a kék vászon előtt, Johansson most ajak helyett szemre gyúr - a biztos kezű rendező pedig veszi magának a bátorságot, és egy merész dramaturgiai fordulattal megmutatja, hogy nemcsak a klón, de a feka is ember.
2005.09.01
amerikai sci-fi, 127 perc, 2005
A Pearl Harbor rendezőjének szédítő tempójú antiutópiájában egy klónpár küzd az őt megillető emberi bánásmódért. Johansson kisasszony és McGregor úr sokat fut és még többet esik - többek között szerelembe.
Ewan McGregor (Lincoln Six Echo)
Scarlett Johansson (Jordan Two Delta)
Steve Buscemi (James McCord)
Sean Bean (Dr. Bernard Merrick)
Djimon Hounsou (Albert Laurent)
Michael Clarke Duncan (Starkweather Two Delta)
Ethan Phillips (Jones Three Echo)
Forgalmazza: InterCom



URL: http://est.hu/cikk/28085/cikk/28085/truman-show


Truman-Show
A Truman-DVD megjelenése/megvásárlása/kikölcsönzése remek alkalom lesz, hogy a szeptemberben beköszöntött nagy magyar kukkolós korszak közepette önvizsgálatot tartsunk: miért vetik milliók vigyázó szemüket a Nagy Testvér diliházában zajló szoftpornóra, és mi az, amit valójában (ezt a szót igazából manapság már csak „valójában”, ill. valójában formában ildomos leírni) láthatunk ott? A Truman-show -ban sok jelentékeny mondat summázza majd jelenbeli népállapotunk karakterjegyeit, különös tekintettel az igazság és a valódiság problematikájára: „... ebben a műsorban semmi sem hamis, csupán irányított...”
A minden6ó
A film szereplői 10 909 nappal ezelőtt költöztek be a saját VVV (Való Világ Village)-jükbe, azonban volt köztük egy, aki ezt nem önként tette, ő a főhős. Truman - akit születése után azonnal transzportáltak a grandiőz méretű stúdióba, hogy ott nőjön fel a külvilágtól hermetikusan elzárva - harminc évet tölt el viszonylag békésen ebben a reklámok és nézettségi index irányította média-inkubátorban. A 10 909. napon azonban furcsa események zavarják meg a kertvárosi idillt. A nyilvánvaló technikai malőrök nyomán hősünk végre eljut oda, hogy legalább gyanakodni képes legyen, s ezzel kezdetét veszi a megállíthatatlan folyamat: küzdelem a kijutásért, avagy fordított Big Brother.
Az alakításáért Golden Globe-bal jutalmazott Jim Carrey ideális választás volt a szerepre, mert tipikusan olyan figura, aki még akkor is mű, amikor igazi. Truman filmbeli világa pedig úgy mű, hogy közben igazi, mert bár szinte hihetetlen, de a külsőket egy létező helyen, a floridai Seaside-ban vették fel.
Ezt a filmet évente legalább egyszer érdemes újranézni, hogy eszünkbe jusson: néha nem árt gyanakodni! **** Extrák: Jelenetválasztás, előzetesek. *
The Truman Show 1998 amerikai filmdráma Hossz: 99 perc Forgalmazó: UIP-Duna Film Rendező: Peter Weir Szereplők: Jim Carrey, Ed Harris, Laura Linney, Noah Emmerich, Natascha McElhone, Holland Taylor Kép: 16:9/1:85:1, színes Hang: magyar Surround, angol, német, cseh DD 5.1, lengyel surround Felirat: magyar+10 nyelv
tereza
2002.10.03
2015. május 13., szerda Szervác, Imola
Kadarka-helyzetkép 2015
Németh Richárd (Wine Flow)
Magyarországon még mindig csak 25 éve létezik (újra) minőségi borkészítés, és ebből meglehet, bizonyos borvidékek tekintetében az első 10-12 év kapásból kuka.
Most fedezték fel igazán, hogy egy pezsgő mennyire jó tud lenni
Márkus György (Gault&Millau)
Megértem, hogy mindenki szeretné első pezsgőjét megkóstolni, de ne hágja át senki az íratlan szabályokat, s néhány hónap seprőn tartás után ne kóstolgassa a palackokat.
Az a régi kábulat francia vígjáték, 1994 (feliratos)
A zöld urai amerikai animációs film, 2013
Galaxy Quest - Galaktitkos küldetés amerikai vígjáték, 1999
Banks úr megmentése amerikai-angol-ausztrál filmdráma, 2013
Hiába futsz amerikai akciófilm, 1993
A bosszúállók: Ultron kora 1



URL: http://est.hu/cikk/105266/cikk/105266/sziget_0_nap_foszerepben_a_quimby


Sziget, 0. nap: főszerepben a Quimby
A nagyszínpadon különleges Quimby-koncertet rendeznek, a világzenei nagyszínpadon pedig az idén 40 éves Muzsikás együttes lép fel a Sziget fesztivál nulladik napi programjában augusztus 6-án a Hajógyári-szigeten.
Nick Cave és a Franz Ferdinand is jön a Szigetre
Még színesebb a Sziget: újabb bejelentett nevek
Sziget: megszületett a Fesztiválköztársaság
Quimby Csodaországban címmel nemcsak koncert lesz, hanem Lewis Caroll regényéből kiindulva cirkusz, tánc, színház, irodalom, vetítés, slam poetry és sok más is. A 40 éves Muzsikás együttes különleges vendégekkel, köztük Jandó Jenő zongoraművésszel, Alexander Balanescu hegedűvirtuózzal, a Woven Handdel és az Amadinda ütőegyüttessel lép fel - hangzott el az érintettek közreműködésével tartott keddi budapesti sajtótájékoztatón.
"Már korábban is szóba került egy önálló Quimby-nap megrendezése a Szigeten, de éppen nem volt évfordulónk és búcsúkoncertet sem szerettünk volna. Egy varázslat köré épülő összművészeti rendezvény megszervezése inspiráló ötlet volt számunkra" - fejtette ki Kiss Tibor, a Quimby frontembere. Hozzátette: a nulladik napi koncertműsorukat közösségi oldalukon szavaztatják meg rajongóikkal.
Varga Livius ütőhangszeres, vokálos arról szólt, hogy még alakul a program, de biztosan lesznek velük fúvósok és vendégzenekarok, köztük a Firewater. "Lesz olyan, hogy egyszer csak megjelenünk egy fa alatt vagy egy kocsmánál, és előadunk néhány dalt" - jegyezte meg. A Quimby Csodaországa augusztus 6-án 17 órakor nyitja meg kapuit, akkor már kapható lesz a zenekar történetéről szóló, most készülő fikciós regény.
Az 1973-ban alakult Muzsikás együttes egyik alapítója, Sipos Mihály úgy fogalmazott, hogy a magyar népzene megkönnyíti a fiatalok egymásra találását és segít átvészelni a kirekesztettség-érzést. Hamar Dániel (szintén alapító tag) kitért arra, hogy 21 évesen egy erdélyi lakodalomban találkozott először a népzene hatásával és ez az élmény örökre megváltoztatta az életét.
"A Muzsikás magyar népzenéje olyan modern zene, amely az elmúlt évtizedekben dzsesszklubokban, rockszínpadokon, komolyzenei fesztiválokon, a londoni Royal Albert Hallban vagy a New York-i Carnegie Hallban, a világ számos pontján aratott sikert. Aki Bartókot eddig nem ismerte, jöjjön el a Szigetre és meg fogja szeretni" - szögezte le Hamar Dániel. A Muzsikásban Éri Péter és Porteleki László a másik két tag.
Gerendai Károly főszervező a sajtótájékoztatón elmondta: arra kérik a döntéshozókat, illetékeseket és mindenkit, akinek fontos az óbudai sziget, próbálják megvédeni az árvíztől, ne váljon katasztrófa sújtotta övezetté és segítsenek, hiszen közterületről van szó. Az már biztos, hogy a hétvégére tervezett Gyerekszigetet az árvíz miatt más helyszínen fogják megtartani.
"Az elmúlt húsz évben kétszer szembesültünk komoly árvízzel a szigeten, először az egyik fesztivál vége után, másodszor egy tavasz elején. Most két hónap van a fesztiválig, a szigetnek addig regenerálódnia kell. Korábban már megemeltük a gátat és most is több tízmillió forintot fogunk fordítani a védekezésre, homokzsákokat rakunk le, de segítségre, összefogásra van szükség" - mondta Gerendai Károly.
Nép-TáncHáz
Guzsalyas Csángó Táncház: Gyimesi Csángó Bál



URL: http://est.hu/cikk/105602/cikk/105602/a_szigetesek_megvedtek_a_szigetet


A szigetesek megvédték a szigetet
Mozgósítva kollégákat, a fesztiválért aggódó önkénteseket, segélyszervezeteket és fizetett munkaerőt, a Sziget Szervezőiroda önerőből megmentette az árvíz pusztításától az Óbudai szigetet.
Miközben az elmúlt napok vezető hírei szinte mind az árvízre fókuszáltak, szinte semmi szó nem esett az egyik legveszélyeztetettebb fővárosi közterületről, az Óbudai szigetről – írja a közlemény, mely szerint az elmúlt 15 évben sajnos többször is az árvíz martalékává vált az itt található Május 9. park. Bár néhány éve a Sziget Szervezőiroda által finanszírozva már megmagasították a sziget közterületeit védő gátat, azonban a mostani rekord méretű árvíz jelentősen meghaladta a megemelt gát szintjét is.
„Az elmúlt évek árvizei után, sajnos mindig több hónapig tartott a helyreállítás, ezért gyakorlatilag egy hónappal a fesztivál felépítése előtt nem maradt más lehetőségünk, mint hogy minden erőnket a Sziget védelmére összpontosítsuk” – mondta Gerendai Károly főszervező. „Most, hogy elvonult az ár, örömmel jelentjük, sikerrel jártunk” – teszi hozzá, megjegyezve, hogy miután az utóbbi években már jelentős bérleti díjat fizetnek a fesztiválon használt közterület után, nehezményezi, hogy megint nekik kellett a zsebükbe nyúlni és több mint 40 millió forintot elkölteniük, hogy megmentsék a területet a katasztrófától. Ugyanakkor azt Gerendai is elismeri, hogy nem volt idő egyeztetésekre vagy panaszok benyújtására, a víz csak emelkedett, cselekedni kellett és még mindig a gátépítés tűnt a legjobb megoldásnak.
“Miután a központi árvízi védekezést irányítók részéről - érthető módon - az emberélet és a lakott területek védelme élvezett prioritást, sajnos nem jutott már kapacitás a Hajógyári sziget megvédésére. Azzal szembesültünk, hogy egyedül maradtunk a problémánkkal"  - mondta Gerendai. Ezért a Sziget szervezői úgy döntöttek, összefogva azokkal, akik számára fontos a Hajógyári sziget, önerőből állnak a víz útjába. Ezzel nem csupán a fesztivál létét biztosították, de így Budapest egyik legnagyobb közparkja is hosszabb kihagyás és kellemetlenségek nélkül nyújthat továbbra is teret a kikapcsolódásra a családok, vagy a pihenni és sportolni vágyó környékbeliek számára.
A védekezés során mintegy 4 kilométer hosszan megemelték - átlagosan 80 centiméterrel - a gátakat, belső védműveket építettek, felhasználva több mint 12.000 köbméter agyagot és 2.500 köbméter homokot, valamint több tízezer homokzsákot. Míg a Margitszigetet komoly erőket felvonultatva, a sajtó által szinte élőben közvetítve védték meg az illetékesek, addig az Óbudai szigeten 19 munkagéppel, kb. 100 fő fizetett munkaerővel illetve kb. 200, a Szigetért aggódó önkéntessel sikerült rohammunkában elvégezni az embert próbáló feladatot. Non-stop ügyeletet ellátva az árvízi védekezés szakemberei által irányítva és felügyelve végül sikerült megakadályozni, hogy a víz ellepje az Óbudai sziget parkosított közterületeit. Bár a régi gát rossz állapota miatt, több helyen a védmű alatt átszivárgott a Duna, az így kialakuló "tavak" vizét az elmúlt napokban 25 különböző teljesítményű speciális szivattyúval sikerült kiszivattyúzni, így a Gyerek Sziget is a soron következő alkalomra már visszaköltözhet az eredeti helyszínére.
„Az elmúlt hetekben aggódó levelek százait kaptuk itthonról és külföldről egyaránt sőt - a hazai mellett - a nemzetközi média részéről is folyamatos volt az érdeklődés, vajon mi lesz a Szigettel” – áll a közleményben. „Ezúton is üzenjük, hogy sikerült megvédeni a területet, így nincs akadálya, hogy egy igazán jó fesztivált rendezhessünk” – zár a kommüniké-



URL: http://est.hu/cikk/106116/cikk/106116/sziget_programok_a_koncerteken_tul


Sziget: programok a koncerteken túl
Űrkiképző bázis épül a Szigeten
Az augusztus 5-12-ig tartó rendezvényre - a fesztivál honlapja szerint - visszatér a 2006-os Szigeten nagy sikert arató Theater Titanick, amelynek Tűzmadarak című produkciójában idén új szerkezeteket láthat a közönség. A Nagy Utcaszínház mellett az érdeklődők láthatnak szórakoztató és olykor meghökkentő "sétáló" utcaszínházi produkciókat is, amelyeknek eddigi leggazdagabb tárháza mutatkozik be a fesztiválon.
A szervezők ígérete szerint szintén nem mindennapos élményt nyújt majd a spanyol Always Drinking Marching Band: a nyolc zenészből és egy bohóc frontemberből álló zenekar 2005 óta a világ számos fesztiválján sikert aratott produkciójával.
Franciaországból érkezik a Barbarythms: a különleges szerkezet és működtetője minden nap ad koncertet, amelynek számait a közönség maga állíthatja össze a verkli könyvtárából. A Szlovákiából érkező operaprojekt, a Lírai percek klasszikus zenei élményt kínál a közönségnek, emellett a fesztivál minden délutánján felbukkan valahol Ágoston Béla legújabb formációja is, a Bongadongó.
A már korábbi években megszokott, de idén sűrűbben és változatosabb formában jelentkező kisebb utcaszínházi előadások, az állandóan mozgó, itt-ott felbukkanó produkciók mellett az idén is látható lesz naponta többször - a nagyszínpadi koncertek közötti szünetben - a spanyol La Tal Carilló című előadása.
Minden fesztiválnapon jelentkezik a Correquetepillo színház egyetlen tagú társulata: Cristián Palacios Chiléből érkezik két produkcióval, hogy óriásbábjaiba bújva "mosolyt csaljon az emberek arcára".
Az Egyesült Királyságból érkezik a Half Human Theatre két produkciója, a The Courgettes és a The Streetlights , valamint a Swank társulat is, amely szintén két előadással készül a fesztiválra. Az angol Flying Buttresses előadásában két idős serpa érkezik évmilliókkal ezelőtti időkből, bárki összefuthat velük, szívesen beszélgetnek a fesztiválozókkal, miközben megfelelő táborhelyet keresnek. A fesztiválon minden nap látható a Creature Feature Gorillák című produkciója, valamint a Frolicked két előadása is, az angol Apus The Birds című produkciójában pedig fehér, csillogó, háromméteres pávák tűnnek fel, amelyek éjjel világítanak.
2013.07.25



URL: http://est.hu/cikk/105919/cikk/105919/urkikepzo_bazis_epul_a_szigeten


Egy nemzetközi űrprogram, az Axe Apollo Space Academy (AASA) keretében a Sziget Fesztiválköztársaság területén épül fel az a közép-európai űrkiképző központ, ahol hat ország 51 AXEtronauta-jelöltje közül – a Sziget végére - választanak ki országonként egy-egy aspiránst.
Cipő-emléknap a Sziget mínusz egyedik napján
Idén januárban indult az Axe Apollo Space Academy® globális űrprogram, amelynek keretében a világ minden tájáról várják azokat a srácokat, akik elég bátornak érzik magukat, hogy űrhajóssá váljanak. A lehetőség a magyarok előtt is nyitva állt: már eddig is több ezren csatlakoztak az Űrakadémiához és szálltak versenybe a fődíjért: egy utazásért az űrbe. Igen, az igazi Űrbe!
Az Űrakadémia munkájában Farkas Bertalan, az első és eddig egyetlen magyar űrhajósunk, is fontos szerepet kapott: a kezdetek óta segíti szakértelmével a kiválasztási programot. Így biztosítva, hogy a legrátermettebb magyar jelölt kerülhessen kiválasztásra. „Régi vágyam, hogy segíteni tudjak olyan honfitársamnak, akinek esélye adódik arra, hogy az űrbe repülhessen. Most ez megadatott és bízom benne, hogy a sikeres felkészítés meghozza majd a gyümölcsét” – nyilatkozta Farkas Bertalan.
A globális űrprogram közép-európai központja augusztusban a Sziget Fesztiválköztársaságban lesz. Magyar, cseh, szlovák, horvát, szlovén és bosnyák fiatalok ezrei jelentkeztek asztronauta jelöltnek, akik közül 50 fiatal kap lehetőséget, hogy részt vegyen az utolsó előtti nagy megmérettetésen. Pontosabban 51, hiszen a Sziget Fesztiválköztársaság is delegálhat egy aspiránst. „Nagyon megtisztelő, hogy egy ilyen globális méretű akcióban a Sziget Fesztiválköztársaság is szerepet kap, s örömmel állunk a feladat elébe, hogy megfelelő környezetet teremtsünk a fiatal asztronauta-jelöltek számára” – mondta Gerendai Károly, a Sziget főszervezője, aki bejelentette, hogy a Fesztiválköztársaság is delegál egy rátermett fiatalt. A részleteket a Sziget facebook oldalán lehet megtudni.
A Sziget jelöltje mellett 14 magyar versenyző méretteti meg magát az űrbázison, köztük az ismert DJ, producer Karmatronic, aki többek között arról is híres szerte Európában, hogy 2012-ben az UEFA foci EB lengyelországi megnyitó gáláján, 60.000 ember előtt adta elő az erre az alkalomra írt The Game Of The World című dalát. Most újabb “alkalmi dalt” írt, ezúttal az űrutazás “kampánydalát”. Karmatronicot barátja, Istenes Bence nevezte be a versenyre, mondván, hogy a Dj úgyis mindig hős akart lenni. “Először azt gondoltam, hogy ez nem normális” – mondta a rádiós műsorvezető, “de miután jobban belegondoltam, egyre jobban rabja lettem ennek a kihívásnak. Most már annyira a mindennapjaim része, hogy mindent megteszek, hogy egyike lehessek az asztronautáknak.”
Az AASA magyarországi döntője nem lesz sétagalopp, hiszen a jelöltek ízelítőt kapnak majd az űrhajósok (pilóták) kiképzéséből. Az egészségügyi szűréseket a Magyar Honvédség Kecskeméti Repülőkórház orvosai felügyelik majd. Carra Anita, az Unilever (az Axe globális kampányának elindítója) marketing igazgatója elmondta:  „lesz – egyebek mellett - fogászati és szemészeti ellenőrzés, vérnyomás-mérés, standard terheléses EKG, vesztibuláris forgószék terhelés, neurológia vizsgálat, konfliktometria, információ feldolgozó képesség vizsgálata, RAVEN-teszt, barokamra is.” A szellemi képességeket is tesztek sorozatával vizsgálják majd: tesztelik a tudásukat az űrhajózással, csillagászattal, asztrofizikával kapcsolatban.
Az űrhajó startjának szimulálását az „Axe katapult” segítségével tudják majd átélni a jelöltek, amelyet a Sziget látogatói is kipróbálhatnak majd a Fesztivál ideje alatt – így nyerve betekintést az űrhajósokra váró kihívásokkal. A kiválasztás utolsó lépcsőjében az AXEtronauta-jelölteknek fizikai képességeit tesztelik a Szigeten felállított akadálypályán: állóképességüket, gyorsaságukat és ügyességüket kell bizonyítaniuk a zsűri előtt.
A döntő történéseit nemcsak személyesen a helyszínen lehet majd nyomon követni, hiszen Facebook applikáció segítségével azok is belepillanthatnak az aktuális eseményekbe, akik csak virtuálisan tudnak kijutni a Szigetre.
A különböző feladatoknál elért pontszámok összesítése után alakul ki a sorrend és derül ki országonként a győztes személye. Ők 6-an lesznek tehát azok, akik hazájukat képviselhetik majd decemberben az orlandói Axe Apollo Globális Űrtáborban.
Globális szinten 62 országból több mint 500 ezer regisztráció érkezett, a magyarországi játékosok száma meghaladta az ötezret. „A legrátermettebbeket Orlandóban képzik ki, ahol vadászgéppel repülnek, kipróbálják a súlytalanságot és megbirkóznak a G-erőkkel a földi centrifugában” – mondta az igazgató.
Mindezt a világ többi országából érkező 110 másik AXEtronautával közösen átélve, velük versenyezve. Végül a 23 legrátermettebb játékos lesz aki, aki elindulhat majd a nagy kalandra és Hősként térhet vissza az űrből.
Az űrutazás felejthetetlen és valószínűleg megismételhetetlen élményt fog jelenteni a győzteseknek. 103 kilométer magasból tekinthetnek majd le bolygónkra, miközben a súlytalanság élményét élik át. A kiképzés-sorozatnak köszönhetően a visszatéréskor tapasztalható 4,5G-s erő a nyerteseknek már meg sem fog kottyanni. Végül az igazgató az akció financiális hátterére is kitért, mint elmondta, egy asztronauta kiképzése 15.000 Euróba kerül, míg az űrrepülés költsége egy fő esetén 100,000$.



URL: http://est.hu/film/18823/film/18823/sziven_szurt_orszag


9/10 (66)
7 komment | Szólj hozzá!
A pogácsazabáló filmkritikusok legnagyobb ellensége, Kálomista Gábor producer hosszas kutatás után olyan történetet talált, mely üzenetében aktuálisabb, mint az Apám beájulna .
A magát ebben az alkotásban rendezőként is kreditáló filmes szakember példa nélküli gyorsasággal reagált ugyanis arra az esetre, mely 2009. február 8-án hajnalban egy dunántúli kisváros egyik szűk utcácskájában történt. Nem túlzás: egy országot rendített meg annak híre, hogy Marian Cozmát, a veszprémi kézilabdacsapat román légiósát egy átmulatott éjszaka után halálra szúrta néhány sötét alak. Aki ismeri Veszprémet, a várost, mely annyira békés és csendes, hogy az állatkerti gnú is tisztán hallja a várbéli Tűztorony zenéjét, az nagyon meglepődhet a véres eseményen. Mert most már biztos: ebben a városban nem a Csermák Antal-verbunkos a legdurvább dolog, és nem is a sarki fény koktél a Bárka presszóban, hanem a borzalmas februári éjszaka történéseinek feldolgozása. Ebben van a nézők segítségére Kálomista és csapata, az operatőrökből és vágókból verbuvált társaság, mely nemcsak archív felvételek és interjúk segedelmével keresi a választ a miért re és a hogyan ra, hanem emellett népszerű hazai színészekkel játszatja újra a Patrióta Lokálban lezajlott eseményeket.
Hogy a véres veszprémi vasárnap történéseiből milyen tanulságokat von le e film, döntse el mindenki maga, az alkotók szándéka szerint a mű fő ereje ugyanis az objektivitás - kérdéses azonban, hogy ilyen kevés idő elteltével lehet-e tisztán látni egy felkavaró és komplex ügyben.
magyar dokumentumfilm, 90 perc, 2009
Marian Cozma veszprémi halálának körülményei és hatása frissiben elbeszélve. Sőt, helyenként reprodukálva.
Babos Tamás
Vecsernyés János
Kivés György
Czapkó Antal
Pindroch Csaba
Forgalmazza: HungariCom Bemutató: 2009. május 7.
Jo lett a film nagyon. Csak sok dolgot elhallgatnak amit nem kene. Nem tudatjak az emberekkel hogy mi tortent valojaban. Tobbet tudnak mint amit mondanak. Es az emberek otthon felnek a ciganyoktol... ossze kene fogni. Es a penzt amit a film keres a Cozma csaladnak fogjak adni amit meg is erdemelnek ezek utan sztem. Nem tudom ti hogy vagytok vele de nekem kezd elegem lenni a ciganyokbol. Multkor is megelhetesi bunozes miatt nem kapott egy cigany semmi buntetest pedig egy 80 eves oreg nenit megeroszakolt es megolt kinyomta a szemet is es elvett tole 300 ft-ot. Ez mi? Hogy lehet ezt hagyni?
hekki02
2009-08-05 07:28:04
Aki a témához úgy áll hozzá, hogy szánalmas, annak kívánom azt, hogy keveredjen olyan helyekre olyan fazonok közé, és élje túl a késelést, (csakhogy emlékezzen a hülyeségére) akkor majd kisebb lesz a pofája. Magyar-Román kérdést idekeverni olyan ostobaság, amit csak az ilyen Rooster szintűektől várhat az ember - sajnos még mindig túl sok van belőlük azért tart itt az ország. Politikát kihagyni a képből lehetetlenség aki így próbálja közelíteni az semmit nem ért a dologból a c-bűnözést a szegfü-trimadár-tulipán trió kormányszintről támogatja, amivel pártállástól függetlenül a töke tele van a lakosságnak, ezért is szerepel az Ország szó a film címében feltételezem.
Zumi
2009-07-04 19:15:02
Kedves Rooster! Felőlem mondhatod, hogy T..co kekszet eszünk, de az olyanfajta magyarok mint többek között Vajka, B.
B, és még sokan mások remélem megértik(tették) a film lényegét. Az egész magyar sporttársadalom gyásza ami Veszprémben történt. A politikát és semmi mást nem kell, nem szabad ide belekavarni. Hidd el nincs még egy olyan csapat mint, a Veszprém ahol ennyire nagy összetartás és csapat szellem lenne. Csatlakozom az előttem szólókhoz Cosma és az egész családja megérdemli ezt a filmet.
Mica
2009-05-19 21:20:40



URL: http://est.hu/cikk/107627/cikk/107627/vancso_live_20


MTTCT Budapesti Klub
Vancsó! Live 2.0
Budapest, Vidám Színpad, Eurocenter Óbuda , 2013. november 6. 19:30
Vancsó Zoltán, a fiatal magyar fotográfus nemzedék egyik ismert és elismert képviselője sajátos módon, a modern kor technikai lehetőségeit – egy multiplex mozi termének tökéletes kép- és hangminőségét – kihasználva prezentálja…
…tematikusan válogatott munkáit egybegyűjtő két új kötetét. A budapesti EuroCenterben tartott dupla könyvbemutatón – ezek egyike az Álomvölgy -sorozat képeit tartalmazó, a másik pedig a Nemlét és örökkévalóság között címet viselő album – két 25 perces, külön erre az alkalomra készített látványos, zenés slide show-ba ágyazva találkozhatunk a fotográfus műveivel. A multiplex mozi hatalmas mozivásznán életre kelő, zenére komponált fotókon túl pedig megismerkedhetünk a kötetek keletkezésének történetével is.
zsinora



URL: http://est.hu/cikk/107884/cikk/107884/a_hattyuk_tava


A hattyúk tava
Budapest, RaM Colosseum , 2014. december 30. 19:30
A közel kétszáz éve alakult Kijevi Állami Színház kiváló táncművészeit egybegyűjtő Kiev City Balett tavaly látogatott először Magyarországra. Az együttes idén ismét hazánkba érkezik, és a nálunk töltött majd’ másfél hónap alatt…
…két remek előadásukkal, A hattyúk tavával és a Diótörővel turnézzák végig az országot – az adventi készülődés és a karácsonyi ünnepek jegyében.
A balett-történelem egyik legjelentősebb darabjaként számon tartott mű – melynek alapsztoriját Csajkovszkij egy a jó és a rossz örök küzdelmét metaforizáló, régi orosz népmeséből merítette – 1877-es moszkvai ősbemutatója óta töretlen népszerűségnek örvend. A hazai közönség 1951-ben, az Operaházban láthatta először, ezúttal pedig a RAM Colosseum ad helyet az előadásnak.



URL: http://est.hu/cikk/107887/cikk/107887/hamis_vallomas


Hamis vallomás
Budapest, Centrális Galéria , 2013. november 15. - december 17.
Az 1883-as hírhedt tiszaeszlári per a Centrális Galéria új kiállításának a témája, mely, mint a modern magyarországi antiszemitizmus megszületése, túlmutat önmagán. A Tiszaeszláron eltűnt szolgálólány szélsőjobboldali kultusza…
További információ a Facebookon
…illetve a meggyilkolásával vádolt zsidóság áll a középpontjában ennek az összetett tárlatnak, mely fotókból, videókból és objektekből építkezik.
A Hangos hely című fotósorozat az eltűnt lánynak állított sírt, továbbá az egykori tárgyalótermet és a jeltelenül hagyott eszlári zsidó temetőt mutatja be. A kiállítás központi darabjai Erdély Miklós Verzió című filmjének átiratai, de míg az eredeti mű a fiatal zsidó fiú által előadott vallomás betanítását ábrázolta, addig a kétféle Hamis vallomás ugyanezt szemlélteti, csak nem XIX. századvégi vidéki környezetben, hanem egy mai munkahelyen, egy nyüzsgő irodában – ezzel is reflektálva a jelenre.



URL: http://est.hu/cikk/107885/cikk/107885/the_illusionists


Budapest, SYMA Rendezvényközpont , 2013. november 24. 19:00
Születése után két évvel végre hazánkba is ellátogat az immár világhírű The Illusionists (Az Illuzionisták) elnevezésű show-műsort létrehozó, neves bűvészek alkotta csapat, hogy három estén át, összesen négy alkalommal ámulatba ejtse a magyar közönséget.
Az egyedülálló előadás ötlete két amerikai producer fejéből pattant ki, akik egybehívták a világ legtehetségesebb mágusait. Az Olaszországból, Angliából, New Yorkból és Hollywoodból érkezett hét bűvész – van köztük feltaláló, varázsló, szabadulóművész és mentalista is – 2012-ben mutatkozott be Las Vegasban, azóta pedig töretlen sikerrel járják a világot műsorukkal, amiben szerepel pengenyelés, gondolatolvasás, kettévágás, ámulatba ejtő lebegés, izgalmas szabadulás és sok más varázslat.



URL: http://est.hu/cikk/107886/cikk/107886/11_kortars_dramafesztival_budapest


11. Kortárs Drámafesztivál Budapest
Budapest, 2013. november 27. - december 2.
Reflex (fotó: Jankovics Péter)
Egyéves (kényszer)szünet után újra jelentkezik a budapesti Kortárs Drámafesztivál – röviden KDF –, mely immár tizenegyedik alkalommal kerül megrendezésre, és idén különösen izgalmas témára, az új magyar színházi generációra fókuszál.
A fesztivál honlapja
A Kaposvári Egyetemen elindított színészképzés; a budapesti Színház- és Filmművészeti Egyetemen bevezetett fizikai színházi rendező, bábszínész valamint bábszínházi rendező szakirány; illetve az ország több egyetemén folyó színházelméleti képzés hatására és nyomán megjelent és kibontakozóban van egy új színházi generáció. Tagjai minden nehézség dacára teljes erőbedobással dolgoznak, és előadásról előadásra fogalmazzák meg kérdéseiket, dilemmáikat szűkebb és tágabb világunkról.
A nagy füzet (fotó: Dusa Gábor)
Túllépnek a honi színházra jellemző realista ábrázoláson, a hagyományos színházi műfaji kereteken, és sajátos látásmódú, nagyon izgalmas, határátlépő, sok esetben több műfajú előadásokat hoznak létre, melyek a színház, a fizikai színház, a tánc, a bábszínház, vagy akár a performansz határmezsgyéjén egyensúlyoznak, reflektálnak az ittre és a mostra. Tehát jellegzetesen magyar művészeti alkotások ezek, amelyek ugyanakkor túlmutatnak önmagukon, azaz európai kontextusban is értelmezhetők.
A programban egyaránt szerepelnek kőszínházi és független színházi produkciók, a nézők láthatnak előadásokat az elmúlt és az idei évad új magyar bemutatói közül budapesti, vidéki és határon túli társulatok előadásában, valamint különféle kísérőprogramok is színesítik a fesztiválpalettát.
Zója



URL: http://est.hu/cikk/107888/cikk/107888/dermedesi_pont


Dermedési pont
Budapest, Thália Színház , 2014. május 27. 19:30
Nyolcadik bemutatójukkal ismét különleges előadást valósítanak meg a K.
V. (mely egyformán jelenthet Külön vagy Közös Véleményt) Társulat tagjai. A két alapító, Száger Zsuzsanna és Urbanovits Krisztina Bartsch Katával kiegészülve…
…ezúttal is feminin témákat dolgoz fel és ad elő. A produkció érdekessége, hogy a három nő, Stefi, Klaudia és Berta sorsa improvizációkon alapulva tárul a nézők elé. Rába Roland rendező a munkafolyamat első fázisaként a színésznőket egy workshopra hívta, ahol részben saját élményeik alapján, részben megadott szituációkra építve rögtönöztek a legkülönfélébb témákban. Ezt követően, a próbák folyamán született anyagot szelektálva alakult ki a darab három központi karaktere és a hozzájuk tartozó történések – mindez ketrecharccal, vonatbalesettel, forradalommal, bulimiával, mellplasztikával és durbinccsal fűszerezve.



URL: http://est.hu/cikk/62902/cikk/62902/csokos_asszony


Budapest, Budapesti Operettszínház , 2014. április 15. 19:00
Magyar operett a Józsefvárosból. Pünkösdi Kató, a Nagytemplom utca üdvöskéje sikeres színésznő lesz, ezzel egyik álma valóra válik.
Jó úton halad a szerelmi beteljesülés felé is, ám a vőlegény, Dorozsmay Pista egy átmulatott éjszaka után zaciba csapja a jegygyűrűket, pont, amikor a nyilvános eljegyzésre készül az egész gangos társasház. Hősünk úgy dönt, jobb eltűnni, hátha elül a botrány, és a gyűrűk is meglesznek még egyszer. Közben színre lép egy báró, hogy szárnyai alá vegye az új primadonnát, aki csalódottságában el is megy a Bajza utcába, hogy a „kis palota” vendégeit szórakoztassa dalaival. Naná, hogy ugyanitt próbál némi pénzt keresni a megbízhatatlan vőlegény is, egy sanzonettel az oldalán.
A primadonna, bonviván és szubrett mellől a táncos komikus sem hiányzik. Ők négyen olyan örökzöldeket énekelnek itten, mint az Éjjel az omnibusz tetején vagy a Most, amikor minden virág nyílik .
Csefke
2006.10.17



URL: http://est.hu/cikk/91297/cikk/91297/caligula_helytartoja


Budapest, Szkéné Színház , május 28. 19:00
Annak ellenére, hogy sokak véleménye szerint Székely János 1972-es műve, a Caligula helytartója a magyar drámairodalom (egyik) csúcsa, manapság mégis méltatlanul kevesen ismerik.
www.zsambekiszinhazibazis.hu
Ezen kíván változtatni rendezői bemutatkozásával a műsorvezetőként és az egyik magyar napi sorozat sztárjaként is ismert Szikszai Rémusz olyan színészek segítségével, mint Nagypál Gábor vagy Huszár Zsolt.
A történelmi dráma ugyan Kr.u. 39–41-ben, Palesztinában játszódik (főhőse pedig az őrült római császár, Caligula szíriai helytartója, az új feladata miatt vívódó Petronius), ám örökérvényű – sőt a mai Magyarországon talán különösen aktuális – kérdéseket boncolgat: érzékletesen és kiválóan megírva jelenik meg benne becsület, barátság, hűség, az ember és a hatalom viszonya, igazság és hazugság, árulás, önámítás és áldozathozatal.



URL: http://est.hu/cikk/85670/cikk/85670/cyber_cyrano


Cyber Cyrano
Budapest, Kolibri Pince Színház és Teázó , június 2. 17:00
Kattints a teljes képért! - Fotó: Szlovák Judit
A közösségi portálok virágkorukat élik. Nemcsak a felhasználókat szippantják be, de a művészek többségét is megihletik. Tasnádi István, a Finito és a Made in Hungária (hogy csak a két legnépszerűbbet említsük) című darabok írója is egy ilyen témájú művel jelentkezik.
A Cyber Cyrano – címében a lényege – az internetről, annak jó és rossz oldaláról szól. A témával kifejezetten a kamaszokat célozták meg az alkotók, az előadást 14 éves kortól ajánlják. Végül is ez a korosztály az, amely igazán rá tud kattanni a világhálóra. Nekik már így nyílik ki a világ.
A virtuális csevegés során pedig gyakorlatilag azt „mondanak”, amit csak akarnak. Életük minden lényegtelen percéről beszámolnak, néha pedig a kiposztolt közlésnek semmi köze sincs a valósághoz. Kérdés, ki húzza tovább lebukás nélkül?
amaranta



URL: http://est.hu/cikk/87471/cikk/87471/pletykafeszek


Budapest, Centrál Színház , május 17. 15:00
Neil Simon neve garancia a sikerre. Az amerikai szerző néhány vígjátéka, mint például a Furcsa pár vagy a Napsugár fiúk megunhatatlan a színházak és a közönség számára.
A most tárgyalt darabja sem ismeretlen a hazai nézőknek, ugyanis Pletyka címen már játszotta több teátrum is. Ám ezúttal Puskás Tamás rendező egy kicsit átdolgozta a bohózatot. A sztori egy ismert politikus házában játszódik.
A jól szituált államférfi közösen ünnepelné tizedik házassági évfordulóját néhány hasonlóan jól szituált vendéggel, ám míg a meghívott házaspárok sorban megérkeznek a buli színhelyére, addig a házigazdáknak nyoma vész. A váratlan szituációra meglepő reakciók születnek, ami a szereplőknek kínos, a közönségnek viszont rendkívül vicces és tanulságos. A főbb szerepekben Rudolf Péter, Nagy-Kálózy Eszter, Liptai Claudia és Básti Juli látható.
csefke



URL: http://est.hu/cikk/93789/cikk/93789/a_pitbull_cselekedetei


Budapest, Jurányi Produkciós Közösségi Inkubátorház , április 25. 20:00
Az Apostolok cselekedetei ről már hallhattunk, most azonban azt is megtapasztalhatjuk, hogy nemcsak nekik vannak cselekedetei, hanem a pitbullnak is.
Kárpáti Péter , Nagy Zsolt és Stefanovics Angéla főszereplésével színpadra állított darabjában Mózes ugyanis nem az Úrral, hanem egy névtelen prófétával kerül kapcsolatba, aki egyébként az al-Hadir névre hallgat (némileg ellentmondásosan). S ha mindehhez hozzávesszük, hogy Mózes itt Allahra hivatkozik, az ősi legendák dühös prófétája (a fent nevezett al-Hadir) pedig sok ezer év kóborlás után Budapestre érkezik, biztosra vehetjük, hogy valami nem mindennapival állunk (ülünk) szemben. A dühös próféta ráadásul úgy veti be magát fővárosunkba, „ahogy pitbull a játszótérre – és ma este találkozik velünk...” Ja igen, és ha még nem mondtuk volna: mi, nézők leszünk Mózes.
csokinyúl



URL: http://est.hu/cikk/97355/cikk/97355/veled_uram


Veled, Uram!
Budapest, Thália Színház , 2014. március 16. 19:00
Feke Pál és Sasvári Sándor (fotó: Budapesti Operettszínház)
Tizenkét év után ismét bemutatják a Szörényi – Bródy szerzőpáros rockoperáját, a Veled, Uram! -ot: a Budapesti Operettszínház és a Thália közös előadásában, most először kőszínházban, új betétdalokkal, átdolgozva.
A mű visszatérés a korábbi sikerhez, a kultikus István, a király hoz – ám annak nem közvetlen folytatása, hanem inkább a téma lezárása. A cselekmény István uralkodásának utolsó éveibe kalauzol; a trónörökös, Imre herceg tisztázatlan halálát, az emiatt problémássá váló utódlás konfliktusait és Vászoly (Vazul) megvakítását jeleníti meg. A szereposztás pedig parádés: Istvánt Sasvári Sándor , Orseolo Pétert, a király unokaöccsét Mészáros Árpád Zsolt és Homonnay Zsolt , Vászolyt, a király unokatestvérét Feke Pál , Ilont, Vászoly feleségét Janza Kata alakítja.
2012.04.06



URL: http://est.hu/kult/szinhaz/kult/szinhaz/0


Bárkibármikor Budapest, Átrium Film-Színház , május 14. 19:00
Komor, a tabu határait súroló témákat szólaltat meg csillogó, orfeumi környezetben és stílusban Pintér Béla új darabja. Gyász, drog, reménytelenség, kontrollvesztés, családi játszmák, fogyatékkal élés adják a produkció sötét kontúrjait.
Black Comedy Budapest, Centrál Színház , május 14. 19:00
A Tháliában futó Equus mellett újabb rég látott Peter Shaffer-darab tűnik fel egy pesti színpadon, ezúttal azonban a súlyos dráma helyett egy kacagtató bohózat – melynek ugyanakkor vannak mélyebb értékei is, sőt áthallásos aktualitással is bír.
Csekkold! - Cseh Színházi Fesztivál Budapest, Katona József Színház , május 15 - 17.
Május 15-17. között visszatér a Katonába a Csekkold! - Cseh Színházi Fesztivál, mely két évvel ezelőtt nagy sikerrel mutatkozott be Budapesten. A programban a mai cseh színház legjavát, három előadást (cseh nyelven, magyar és angol felirattal)…
A vihar Budapest, Örkény István Színház , május 15. 19:00
Shakespeare utolsó színművét, az 1611-es A vihar című tragikomédiát mutatja be május 12-én az Örkény Színház Nádasdy Ádám fordításában, igen meggyőző szereposztással (Gálffi László, Törőcsik Franciska, Pogány Judit, Csuja Imre, Epres Attila stb.).
A kellékes Budapest, Pesti Színház , május 15. 19:00
Az ember jegyet vált a színházba, kiöltözik, beül az x-edik sor akárhanyadik székére, és végignézi az előadást.
Vámpírmagány papírpanelben Kálmán Eszter: N, mint Nosferatu Budapest, Trafó Kortárs Művészetek Háza , május 15. 20:30
Nosferatu egyszerre hideglelősen taszító és delejesen vonzó embervadász. Vámpír. Melankolikusan bolyong, miközben körülötte életre kel a Kálmán Eszter tervezte és építette makettváros. A város vibráló labirintussá alakul, mi pedig figyeljük Nosferatu elegáns áldozatvadászatát.
Mary Poppins Budapest, Madách Színház , május 16. 15:00
A világirodalom legvarázslatosabb figuráját, a bohókás, repülő dadust ez alkalommal a Madách Színház színpadára sodorja az a bizonyos keleti szél. P. L. Travers mágikus meséje 1964-ben debütált a filmvásznon musical formájában...
Bányavirág Budapest, Pinceszínház , május 16. 15:00
Az 1981-es születésű Székely Csaba Bányavirág című többszörösen díjnyertes darabja vérbeli tragikomédia, mely egy kis erdélyi faluban játszódik, ahol bezárják a bányát, így a helyi férfiak többsége alkoholizmusba vagy öngyilkosságba menekül.
Mamelosn Budapest, Thália Színház , május 16. 16:00
A Vígszínházban látható Mikve után újabb, a zsidó kultúrkörben játszódó, kizárólag női figurákat felvonultató darab érkezik a magyar színpadokra. A Mamelosn egy család három generációját mutatja be: a nagymama holokauszt-túlélőként…
Ketten egyedül Budapest, Thália Színház , május 16. 19:00
A Thália Színház újabb premiere, a Ketten egyedül számtalan érdekességgel bír. Először is a történetet sokan ismerhetik, akik látták a Krumplirózsa című amerikai mozit, Michelle Pfeifferrel és Al Pacinóval a főszerepben.



URL: http://est.hu/kult/szinhaz/kult/szinhaz/3


Abigail bulija Budapest, Kamra , május 18. 19:00
Abigail egy tizenöt éves kamaszlány, aki élete első buliját rendezi a kertvárosban, míg az ősök tapintatosan lelépnek szomszédolni. Hogy egy efféle tinibulin mi minden történik, arról nyilván mindenkinek vannak fogalmai.
Az Őrült Nők Ketrece Budapest, Átrium Film-Színház , május 18. 19:00
Az Őrült Nők Ketrece az egyik első olyan színdarab volt, amely a homoszexualitást tette központi motívumává, és igyekezett feltenni és meg is válaszolni egy sor, a témával kapcsolatos kérdést, illetve eloszlatni az azzal kapcsolatos előítéleteket és félreértéseket.
Francia rúdugrás Budapest, Centrál Színház , május 18. 19:00
Nem kell megijedni, a cím nem sportbemutatót takar – inkább valahol a lepedőakrobatika környékén keresgéljünk. Mohácsi István pályafutását felolvasószínházi előadásként indító, mégis sodró lendületű és fülledt erotikájú, habkönnyű darabját ugyanis a most színpadra állító Centrál Színház elsősorban azoknak ajánlja, akiknek a Káma Szútra is kevés.
Rövid Budapest, Thália Színház , május 18. 19:30
Ljudmila Ulickaja Az orosz falvak asszonyai című novellájának színpadi átirata három nő borongós múltjába enged betekintést. A három teljesen különböző karakter egy könnyed esti dorbézolás alkalmával merül el az emlékekben...
Az élet mint olyan Budapest, Vígszínház , május 18. 19:30
Mi van a "boldogan éltek, míg meg nem haltak" után? Sok-sok együtt töltött év eredményeképpen az emberen - valamiért inkább a férfiakon - úrrá lesz egy hirtelen pánik, hogy "uram isten, elrontottam az életem, vannak még potenciális partnerek a világon, én meg pont őt választottam!"
Oresztész Budapest, Radnóti Miklós Színház , május 19. 19:00
Ha létezik a görög mitológiában abszolút bajnok hendikepes família, akkor az mindenképp a Tantalidák, azaz Oresztész és felmenői. A családi albumuk csak úgy tocsog a vérben és a mocsokban, igazi horrorsztori az övék.
Tóték Budapest, Örkény István Színház , május 19. 19:00
Idén márciusban debütált Mácsai Pál várva várt Tóték-rendezése a színész-direktor által vezetett Örkény Színház színpadán, és aratott egyöntetű sikert mind a szakma, mind a közönség körében. Ahogy Mácsai korábbi Örkény-adaptációjánál…
Cigányok Budapest, Katona József Színház , május 19. 19:00
Tersánszky J. Jenő a XX. század harmincas éveiben írta meg Cigányok című zenés komédiáját, ami vidám is volt, mesés is volt, hát siker lett belőle. A XXI. század első évtizedében Grecsó Krisztián továbbgondolta...
nőNYUGAT Budapest, Thália Színház , május 19. 20:00
A XX. század első évtizede nagy változásokat hozott. Az irodalmai élet felfrissült, megjelent a Nyugat című – azóta méltán híres – folyóirat, és a nők szerepe is kezdett átalakulni. A hölgyek egzisztenciára és megbecsülésre vágytak.
A hétfejű tündér Budapest, Budapest Bábszínház , május 20. 15:00
Olyan mesekönyveivel, mint a Szegény Dzsoni és Árnika vagy A négyszögletű kerek erdő, Lázár Ervin minden gyerek és egykori gyerek egyik kedvence. Legnépszerűbb művei közé tartozik az először 1973-ban kiadott, mintegy két tucat mesét...
3 / 8 oldal



URL: http://est.hu/kult/szinhaz/kult/szinhaz/2


Gyógyír északi szélre Budapest, Belvárosi Színház , május 16. 20:00
Daniel Glattauer osztrák író regénye, a Gyógyír északi szélre a valaha megírt egyik legcsodálatosabb szerelmi történet: egy modern levélregény, csak levelek helyett e-mailek sorával.
Csínom Palkó Budapest, Budapesti Operettszínház , május 17. 15:00
A Budapesti Operettszínházban premier lesz április 24-én: a Budapesti Tavaszi Fesztivál keretében mutatják be Farkas Ferenc legendás, Csínom Palkó című daljátékát. Persze kicsit leporolva, átgondolva, sőt keretjátékot is írtak hozzá.
Amadeus Budapest, Belvárosi Színház , május 17. 15:00
Az őrültekháza egyik ápoltja emlékszik vissza hosszú évekkel korábban történt eseményekre: lehet hitelt adni az így kikerekedő történetnek? Torzító lencsén keresztül láthatjuk Mozart feltételezett meggyilkolásának történetét – a pakliban éppúgy benne van annak lehetősége…
Pletykafészek Budapest, Centrál Színház , május 17. 15:00
Spam operett Budapest, Radnóti Miklós Színház , május 17. 19:00
A Radnótiban az évad utolsó premierje ősbemutató lesz. A színháznak Tasnádi István írta a darabot. A zenés előadás rendezője, Rudolf Péter azt nyilatkozta, hogy a Spam operett Rejtő Jenő szellemében íródott, vagy inkább a hatása alatt.
Bernhardi-ügy Budapest, Örkény István Színház , május 17. 19:00
Huszonnégy év után kerül ismét színpadra Arthur Schnitzler színműve a Bernhardi-ügy, most az Örkény István Színházban. Hazánkban először a Vígszínház mutatta be a drámát 1991-ben. Akkor Gábor Miklós, játszotta a professzor szerepét.
Az ünnep Budapest, Pesti Színház , május 17. 19:00
Aki látta a Születésnap című dán filmet, az tudja, miről van szó. A Dogma-mozgalom eme gyöngyszemének története elég beteg, de sajnos a társadalom sem teljesen egészséges, szóval nézzünk csak szembe vele.
A Szkalla lányok Budapest, Nemzeti Színház , május 17. 19:30
A 100 éve született Örkény István 1963-as kisregényét több formában élvezhettük már. Az eredetiből később több színpadi változat is készült, de feledhetetlen Makk Károly 1974-es filmje is Dajka Margittal és Bulla Elmával.
Igenis, Miniszterelnök Úr! Budapest, Átrium Film-Színház , május 17. 20:00
Pár évvel ezelőtt a magyar tévécsatornák is nagy sikerrel vetítették Antony Jay és Jonathan Lynn nyolcvanas évekbeli politikai vígjátéksorozatát, az Igenis, Miniszter Úr! címűt és folytatását, az Igenis, Miniszterelnök Urat.
Agyeldobás Budapest, Madách Színház , május 18. 19:00
Szente Vajk a Madách Színház színésze igen sokoldalú tehetség. Az Agyeldobás már nem az első rendezői munkája, a rendezésen kívül ráadásul több zenés darabhoz is ő írta a dalszöveget, így a Csoportterápiához és a Poligamyhoz is.
2 / 8 oldal



URL: http://est.hu/kult/szinhaz/kult/szinhaz/4


A kutya különös esete az éjszakában Budapest, Centrál Színház , május 20. 19:00
Mark Haddon regénye, a magyarul is megjelent A kutya különös esete az éjszakában egy 15 éves fiúról szól, aki autista: saját zárt világában él, s miközben űrhajós akar lenni és nagyon sokat tud a matematikáról és a fizikáról, vajmi keveset az emberi érzelmekről…
Bányavakság Budapest, Szkéné Színház , május 20. 19:00
Az 1981-es születésű Székely Csaba Bányavirág című, többszörösen díjnyertes darabja vérbeli tragikomédia, mely egy kis erdélyi faluban játszódik, ahol bezárják a bányát, így a helyi férfiak többsége vagy alkoholizmusba, vagy öngyilkosságba menekül.
Leenane szépe Budapest, Centrál Színház , május 21. 19:00
Az ír származású, londoni születésű Martin McDonaghnak nálunk is népes rajongótábora van, darabjait (Vaknyugat, Kripli, Párnaember) szinte folyamatosan játsszák a hazai színházak. Nem először láthatja a magyar közönség Leenane szépe című...
SZERET...lek Budapest, Thália Színház , május 21. 19:30
Pelsőczy Réka színész szakon végzett a Színművészeti Főiskolán, ám az utóbbi időben rendezőként is egyre inkább elismert. Különös vállalkozása, hogy dokumentumok alapján is állít össze előadásokat.
A léggömb elrepül – Fesztbaum Béla Kosztolányi-estje Budapest, Vígszínház , május 21. 19:30
Nem egy megszokott író-est. Inkább színház, monodráma, Kosztolányi írásfüzére színpadon: verseiből, újságcikkeiből, útleírásaiból, novelláiból rajzolódik ki egy igazából felnőni sosem akaró, az életet, a játékot szenvedélyesen szerető fiatalember portréja.
Esküvőtől válóperig Budapest, Thália Színház , május 22. 19:00
Georges Feydeau, XIX–XX. századi francia komédia-, sőt bohózatszerző (Bolha a fülbe, A hülyéje, Osztrigás Mici) hat művét, utolsó hat egyfelvonásosát gyúrta egybe Hamvai Kornél, amikor megalkotta az Esküvőtől válóperig című darabot.
A Démon Gyermekei Budapest, Szkéné Színház , május 22. 20:00
„Kétezer-kettő nyarán történt augusztus hó hetedik napján, tizennégy óra harminc perckor jelentették a rendőrségen, az első kerületi kapitányságon, hogy eltűnt egy asszony a Budai Várból.
Bagoly és Cica Budapest, Belvárosi Színház , május 23. 19:00
Egymás mellett éldegél a nagy művét farigcsáló, befelé forduló, neurotikus író (Felix), akit minduntalan lepattintanak azok a fránya kiadók, és a modellnek készülő, felületes, ám extrovertált cicababa (Doris), aki gyakorlatilag inkább prosti, de ez részletkérdés.
Édes fiaim Budapest, József Attila Színház , május 23. 19:00
Arthur Miller egyik korai drámája, az Édes fiaim 1947-ben született, így nem csoda, hogy a komoly sikereket elérő darab egyik vezérmotívuma éppen a háború lett. A történetben egy tisztes polgári család poszttraumatikus vergődését követhetjük nyomon.
Egy perccel tovább Budapest, RS9 Színház , május 23. 19:00
Hogy mi minden történhet egy lányszobában! Minden álmodozó lélek, akinek volt ilyen, tudja, hogy ez a terep a látszattal ellentétben térben és időben is végtelen. Az ember csak hátradől a plüssállatokkal telirakott ágyon, és képzeletben bárhová eljut és bárkivel beszél.
4 / 8 oldal



URL: http://est.hu/kult/szinhaz/kult/szinhaz/6


Apa Budapest, Belvárosi Színház , május 29. 19:00
Érzékeny témáról érzékenyen beszél az Apa című kortárs francia színmű: az abszurd bohózat úgy mutatja be a főszereplőn (Lukáts Andor) elhatalmasodó Alzheimer-kór jelentette kihívásokat, hogy közben tapintatos marad, a feledékenység okozta helyzetek humoros voltára is rámutat...
Karamazov testvérek Budapest, Radnóti Miklós Színház , május 29. 19:00
A világirodalom egyik legnyomasztóbb, az olvasót kemény szellemi és lelki próbatételek elé állító művéből szerzett kegyetlenül macsó színpadi művet Morcsányi Géza dramaturg és Valló Péter rendező: a Karamazov testvérek a Radnóti Színház orosz sorozatának legújabb darabja.
És Rómeó és Júlia Budapest, Centrál Színház , május 29. 19:00
Kétségtelen, hogy Shakespeare a leghíresebb drámaíró az egész világon. Köztudott, hogy műveinek nagy részéhez - mondjuk így - másoktól kölcsönözte az ihletet, ám a megszerzett történeteket világhírűvé tette.
Ahol a farkas is jó Budapest, Kamra , május 30. 19:00
Ha idén unortodox módon kívánjuk ünnepelni a Valentin-napot, remek választás lehet a Katona február 14-i bemutatója, mely egy nem hagyományos szerelmi történetet mesél el. 1953-54-ben sorozatgyilkos tevékenykedett Törökszentmiklóson…
A nagy füzet Budapest, Szkéné Színház , május 30. 19:00
A Szkéné Színház és a Forte Társulat Erick Aufderheyde sikeres adaptációja nyomán vitte színre Agota Kristof Kossuth-díjas, magyar származású svájci írónő szikár nyelvezetű, egyszerre nyomasztó és szellemes tanmeséjét.
Telefondoktor Budapest, Thália Színház , május 30. 19:30
Szeptember közepén színpadi színészként is megcsodálhatjuk az elsősorban színházi rendezőként tevékenykedő (olyan remek rendezéseiről ismert, mint a Cupido és a Halál vagy a Gyógyír északi szélre) Göttinger Pált. Ő játssza ugyanis a Bárkában május óta sikerrel futó egyszemélyes bohózat főszerepét (méghozzá a Poligamy direktora, Orosz Dénes rendezésében).
Tóték Gyulai Várszínház, Beregszászi Illyés Gyula Magyar Nemzeti Színház Budapest, Nemzeti Színház , május 31. 15:00
Mátraszentannán idilli nyugalomban élő Tót családhoz egy szép nap beállít a fronton harcoló fiuk parancsnoka, hogy náluk töltse két hetes szabadságát.
Jó zsaru - rossz zsaru Budapest, Centrál Színház , május 31. 19:00
Alig egy évvel ezelőtt olvashatták a világ színházi különlegességei iránt érdeklődők, hogy a Broadwayn, elsöprő sikerrel mutattak be egy bűnügyi darabot, A Steady Rain címmel. Két szereplője Hugh Jackman és Daniel Craig volt.
Spamalot Budapest, Madách Színház , június 1. 19:00
„Micsoda idők, amikor mindenféle jöttmentek kényükre-kedvükre NI-t mondhatnak az öregeknek.(…) Még a rekettyetervezők és -berendezők is gazdasági stressz alatt élnek a fejlődés eme szakaszában” – ez az örökbecsű eszmefuttatás a Monthy Python-féle Gyalog Galoppban hangzik el, aki egyszer hallotta, sosem feledi.
Cyber Cyrano Budapest, Kolibri Pince Színház és Teázó , június 2. 17:00
6 / 8 oldal



URL: http://est.hu/kult/szinhaz/kult/szinhaz/8


„egy meg egy az egy” – Tibornak szeretettel Budapest, Trafó Kortárs Művészetek Háza , október 3–4.
Az Artus Társulat Leszták Tibornak, a MU Színház 2008-ban elhunyt alapítójának és művészeti vezetőjének emléke előtt tiszteleg előadásával, az egy meg egy az egy című posztmodern alkimista műtéttel.
Mizantróp Budapest, Jurányi Produkciós Közösségi Inkubátorház
„Két seb a két szemem. Ez a világ rohad. Nem merek körülnézni, mert attól tartok, hogy elhányom magam” – az idézet igen beszédesen hirdeti, mennyire gyűlöli Alceste, a Mizantróp címszereplője az embereket.
Monte Cristo grófja - Exkluzív kisfilm A Jókai Színház és az ExperiDance Tánckarának koprodukciója Budapest, RaM Colosseum
Szerelem, intrika, bosszú és szenvedély – ahogy Dumas örökérvényű regényében, a színpadi műben is minden együtt van egy lebilincselő estéhez.
8 / 8 oldal



URL: http://est.hu/kult/szinhaz/kult/szinhaz/7


Macskák Budapest, Madách Színház , június 3. 19:00
A T. S. Eliot versciklusa alapján Andrew Lloyd Webber musicalkirály által írt Macskák olyan legendás musical, hogy az is fel tud idézni belőle legalább egy részletet, aki még életében nem látta. Annak ellenére, hogy a mű a szó szoros értelmében véve…
Música, Musique, Music Budapest, Katona József Színház , június 3. 19:00
A Budapesti Tavaszi Fesztivál idén is tengernyi pompás programmal vár (ahogy arról másik, magát a fesztivált tárgyaló ajánlónkban olvashattok). Ezek közt vannak színházi esték is, melyek egyik nagyszerű produkciója a Música, musique, music.
A testőr Budapest, Pesti Színház , június 4. 19:00
Mit tesz egy aggódó férj, ha azt látja, hogy az asszonyka félévnyi házasság után már erősen kifele tekinget a frigyből? Természetesen álruhát húz, és megpróbálja hűtlenségen kapni a mit sem sejtő nőszemélyt. Na, ez pont az a módszer…
Irtás Budapest, Szkéné Színház , június 4. 19:00
A nagy füzet három kategóriában is Színikritikusok díjára jelölt színpadi verziójának alkotói (Horváth Csaba rendező és színészei, többek közt Andrássy Máté, Blaskó Borbála, Kádas József és Krisztik Csaba) ismét viharos történelmi időkbe…
Vámpírok bálja PS produkció a Magyar Színházban Budapest, Magyar Színház , június 5. 19:00
Roman Polanski kedvesen félelmetes horrorfilmjét 1997-ben mutatták be musicalként, melyet szintén ő rendezett, és amit azóta 5 millióan láttak. A magyar fordítást, megtartva az eredeti szöveg líráját, nyelvünk egyedülálló szófordulataival gazdagították.
Don Quijote Budapest, Szkéné Színház , június 7. 19:00
„Már régebben is nagyon szerettük volna Scherer Péterrel a Don Quijotét színre vinni, de eddig valamiért nem jött össze. Most úgy néz ki, megvalósul Rába Roland rendezésében.”
Vidám kísértet Budapest, Játékszín , június 9. 19:00
Sir Noël Coward 1945-ben vetette papírra színművét, a Vidám kísértetet. Nagyon is értő kézzel, mivel Coward a színműírás mellett forgatókönyveket írt, de színészkedett is. Emellett rendezett és zeneszerzőként is jegyezték a nevét.
A Mester és Margarita Budapest, Vígszínház , június 11. 19:00
Bulgakov világhírű és egyben kultikus művét, A Mester és Margaritát állította színpadra a Vígszínház. Az előadás rendezője Michal Dočekal, aki a cseh színházi élet egyik meghatározó személyisége, valamint 2002-től a Cseh Nemzeti Színház igazgatója.
Árva csillag Budapest, Szkéné Színház , június 11. 20:00
Mi folyik Ibrányban? De tényleg? Azt tudni, hogy a városban élők a Polgármesteri Hivatal fsz. 4. szobában kötelesek bejelenteni a lakcímváltozásokat, de hogy mi újság Póka Mihály harmadik típusú találkozásaival az ibrányi éjszakában, az egyelőre még elég homályos, és nem a késői órákra jellemző sötétség miatt.
A sütemények királynője Budapest, Szkéné Színház , június 19. 20:00
Pintér Béla a kilencvenes évek közepén több alternatív társulatnak is meghatározó színésze volt, mígnem első rendezéseként létrehozott egy igen különös előadást, amelynek címéül a saját nevéből készített anagrammát adta.
7 / 8 oldal



URL: http://est.hu/kult/szinhaz/kult/szinhaz/5


Abigél Budapest, Magyar Színház , május 26. 17:00
1943-ban Vitay Gina elbúcsúzik otthonától és azoktól, akiket szeret, mert az apja beadja a híres árkodi Matulába.
Mephisto Budapest, Vígszínház , május 26. 19:00
A tavalyi Hazafit nekünk! után újabb Szabó István-film eredetijét állítja színpadra a Nemzetiben Alföldi Róbert – sajnos ezen a helyen és ezzel a társulattal utoljára. A Redl ezredes alapjául szolgáló darabot követően Klaus Mann regényét…
A Vörös Oroszlán Budapest, Vígszínház , május 26. 19:30
A 2007-ben 99 évesen elhunyt Szepes Mária misztikus/transzcendens regényéről, A Vörös Oroszlánról minden bizonnyal még az is hallott, aki egyébként nem rajongója az ezotériának.
Kabaré Budapest, Budapest Bábszínház , május 27. 19:00
Európa közepén, egy nagyváros vigalmi negyedének kétes hírű romkocsmájában dolgozik, lép fel, énekel esténként Sally Bowles. Nagy színésznő szeretne lenni, és abban bízik, hogy egyszer a világhír még szárnyára veszi és a magasba röpíti.
Illatszertár Budapest, Centrál Színház , május 27. 19:00
Karácsony után sem maradunk szívmelengető színpadi élmény nélkül, hiszen a Centrál Színház László Miklós 1937-es, Hollywoodot is meghódító (számos feldolgozása közül talán a legismertebb az 1998-ban készült A szerelem hálójában című film...
Vágyvillamos Budapest, Radnóti Miklós Színház , május 27. 19:00
Az újrafordításnak köszönhetően kissé megváltoztatott cím ellenére ez a Vágyvillamos ugyanaz a Pulitzer-díjas A vágy villamosa, mely Tennessee Williams amerikai drámaíró egyik legismertebb műve, és amiért 1947-es első bemutatása óta világszerte folyamatosan rajong a közönség.
Jutalomjáték Budapest, Játékszín , május 27. 19:00
A Jutalomjáték a létformák drámája. Főhőse a felelőtlenség játékosa.
Balkán Kobra Budapest, Thália Színház , május 28. 19:00
A Balkán Kobrának már a címe is nagyon állat – és akkor a kalasnyikovval pózoló Szabó Győzőt ábrázoló plakátot még nem is láttuk! Pedig a megtévesztő színlapot olvasva, (ahol olyan nevek szerepelnek, mint Borisz Mozsbolt földhivatali gyakornok…
A szív hídjai Budapest, Gózon Gyula Kamaraszínház , május 28. 19:00
Az Esőember, a Kramer kontra Kramer és a Római vakáció után újabb filmklasszikus színdarab változatát ismerteti meg velünk az Orlai Produkció. A Robert James Waller Madison megye hídjai című romantikus regényén alapuló…
Caligula helytartója Budapest, Szkéné Színház , május 28. 19:00
5 / 8 oldal



URL: http://est.hu/cikk/43453/cikk/43453/emlekfilm_az_821756-os_forradalom_es_szabadsagharc_otvenedik_evfordulojara


Emlékfilm az ’56-os forradalom és szabadságharc ötvenedik évfordulójára
m1, m2, Duna, október 23., 20h
„Köszönet a szabadság hőseinek - a forradalom és a szabadság születésének története táncban és szerelemben elmesélve” címmel forgat filmet az 1956-os forradalom és szabadságharc ötvenedik évfordulójára Jordán Tamás, Kamarás Iván és Fullajtár Andrea.
A Nemzeti Színház igazgatójának rendkívül közel áll szívéhez a téma, hiszen a történelmi esemény idején kiskamasz volt, és élesen emlékszik a történtekre.
„Nagyon szeretek az ’56-os témával foglalkozni, mert úgy érzem, sokmindent tudok róla. 13 éves voltam akkor. Édesapámmal és testvéremmel például kint voltunk a Sztálin szobor ledöntésénél, és részese voltam annak, hogy az emberek boldogok, mert hatalmas változás következett be. Azt mondják, hogy ahány ember, annyi ’56. Bár osztom ezt a nézetet, mégis csak olyan ’56-os filmben szerepelek, amely szerintem hitelesen dolgozza fel a történteket. A Köszönet a szabadság hőseinek című produkció ilyen, éppen ezért szívesen dolgozom benne. Éjszaka forgattunk, ami ugyan különösen fárasztó, de egyben roppant élvezetes is” – mondja Jordán Tamás .
A történet címszereplője Miklós, 70 év körüli budapesti férfi, aki részese volt az ’56-os októberi eseményeknek. 2006 októberében az ő emlékképeiben jelennek meg a forradalom epizódjai, benne fiatalkori önmagával. A két idősík két különböző korú szereplője hol egyszerre, hol külön-külön van jelen a történetben; így vezetik végig a nézőt a néhány nap emlékezetes eseményei között. A másik főszereplő, Kamarás Iván nagyon élvezte a forgatást, mert a korabelivé változott téren úgy érezte, mintha valóban részese lett volna az ’56-os eseményeknek.
„Nagyon megtisztel, hogy felkértek erre a szerepre, mert szívesen veszek részt történelmi filmekben. A Ludovika tér korabelivé változott, úgy éreztem magam, mintha a forradalom kellős közepén lennék. A rengeteg ember, a lengő zászlók és a hatalmas tankok miatt olyan volt a forgatás, mint egy időutazás. Külön élmény volt számomra, hogy tankban is forgathattam, mert még soha nem láttam lánctalpast belülről” – meséli lelkesen Kamarás Iván.
1956-os forradalom és szabadságharc eseményeit felelevenítő Köszönet a szabadság hőseinek című film október 23-án 20 órától az MTV 1-es és 2-es csatornáján, valamint a Duna Televízióban lesz látható. A produkciót Silló Sándor rendezése és Román Sándor kétszáz fős tánckarra alkotott koreográfiája teszi emlékezetessé.
2006.10.12
Gumball csodálatos világa The Kids, The/fan
Bob, a mester 5. rész
Lazy Town Robbie's Dream Team
A Madagaszkár pingvinjei I. évad, 21. rész
Sam, a tűzoltó 45. rész



URL: http://est.hu/cikk/48924/cikk/48924/jessica_alba_-_interju


Nagyon tanulságos szerep - Jessica Alba
A mindössze 26 éves színésznő már 14 évesen rutinosan mozgott a kamerák előtt, hiszen két teljes évadot forgatott a delfines Flipper -sorozatból. A szemfülesek később a Beverly Hills 90210 és a Szerelemhajó néhány epizódjában figyelhettek fel rá, majd következett két főszerep: az itthon DVD-n kiadott A nyelvtanárnő , és a 2003-as Honey , melyben igen jól mozgott a mosolygós szépség. Jessica Alba ma népszerű képregényszínésznő, hiszen a Sin City után már a második Fantasztikus Négyes -feldolgozásban látható. A feltörekvő sztárt legújabb filmjéről kérdeztük.
A fantasztikus négyes
- Milyen kihívásokkal találja szemben magát a karaktered, Sue A Fantasztikus Négyes és az Ezüst Utazó című filmben?
- Éppen házasodni készül, és azon morfondírozik, hogy a Fantasztikus Négyes tagjaként hogyan egyezteti majd össze magánéletét a népszerűséggel. Családot szeretne alapítani, jó feleség és anya szeretne lenni, ezért figyelmét igyekszik befelé, az otthon felé fordítani. Nem biztos benne, hogy hírességként igazán boldog lehet, de amikor kiderül, hogy a világot megint katasztrófa fenyegeti, és csak a Fantasztikus Négyes tudja elejét venni a bajnak, természetesen csatába száll. Mert tudja, hogy más nem képes elvégezni a feladatot.
- Mennyiben változott meg Sue az előző rész óta?
- Korábban mérges volt, mert senki sem értette meg őt, és nem figyeltek rá eléggé. Most humánusabb, finomabb és átgondoltabb jellem. És érzékenyebb is, ami egyfajta törékenységet von maga után.
- Ezek szerint színészként nagyobb kihívás volt ez a szerep?
- Igen, hiszen ebben a filmben több egész jelenetem is van. Az előzőben összesen egy kerek jelenetem volt, mert általában csak átrohantam a színen, és jajveszékeltem. Most egy kapcsolatban vagyok, kiállok a választott férfi mellett, még akkor is, ha közben összeomolni készül körülöttem a világ. Sokkal mélyebb dolog ez, olyan, mint a való életben.
- Mennyiben más a jelmezed?
- Mindkét filmben kontaktlencsét viselek, de most nem kellett szőkére festenem a hajam - szőke
parókát viselek. Egyébként a ruhám is kicsit más: beépített izmok vannak benne, hogy még inkább úgy fessek, mint egy szuperhős, bár erre nem sok szükség van, mert sokat kondiztam forgatás előtt.
- Szeretsz kondizni?
- Nem mondhatnám. Igazából rettenetesen unom, ezért mindet megteszek, hogy ne haljak meg az unalomtól: maxi hangerőn hallgatom a zenéket, tévét nézek közben, vagy dumcsizok a mellettem edzővel. Igyekszem öt perceket eltölteni a lépcsőzéssel, a bicajozással, a futással és súlyzókkal, így fél óra múlva túl vagyok mindenen, és mehetek haza!
- A Fantasztikus Négyes mennyiben változtatta meg az életedet?
- Sok ajtót kinyitott számomra a szakmában. Ugyanakkor fontos az is, hogy nagyon élveztem a forgatást, és tudom, hogy a nézők is nagyon jól szórakoznak a mozikban. A legjobban pedig azt szeretem, amikor a gyerekek megszólítanak és gratulálnak, mert egyenesen rajonganak ezekért a figurákért. Van, hogy ők maguk is szuperhősnek öltöznek...
- Milyen egyéb műfajokban próbálnád ki magad szívesen?
- Régi álmom volt egy vérbeli vígjáték és egy horror forgatása. Szerencsére mindkettő valóra vált: a Good Luck Chuck igazi komédiázás, a The Eye ( a 2002-es hongkongi A szem remake-je - a szerk.) pedig egyszerűen félelmetes. Éppen ellenkezője a Fantasztikus Négyes- beli szerepemnek, mert itt nem szépséges és csinos vagyok, hanem csupa seb a szemem környéke, ráadásul vérzik is. Egy kórházi köpenyben játszom, és mindenféle rémálmok, látomások és más mókás dolgok gyötörnek ( nevet ). Nagyon tanulságos szerep...
- Mit üzensz a magyar nézőknek?
- Kívánom nekik, hogy ők is komolyodjanak meg, törekedjenek arra, hogy teljes jeleneteket játszhassanak az élet filmjében! Álljanak ki a családjuk mellett, de gondoljanak a tágabb értelemben vett emberiségre is! És vegyék meg az első Fantasztikus Négyes bővített DVD-kiadását!
IC/chmoozy
2007.07.26



URL: http://est.hu/cikk/107893/cikk/107893/beats_per_minute_vol4_rewind_rewind


Gozsdu Sky Terrace
Hello Baby Bar & Club
Kraft
Lost in Budapest
Viper Room
Beats Per Minute vol.4: Rewind Rewind
Elkészült a Beats Per Minute sorozat legfrissebb epizódja, a Rewind 15 éves történetét 9 percben összefoglaló Rewind Rewind, melyet az előző fejezeteket készítő csapat, a Kemény-Szimler rendezőpáros és a Kömlődi-Prieger szerkesztőcsapat jegyez.
Rewind
Ezúttal Palotai Zsolton kívül tíz közeli ismerős-barát-szakértő is megszólal MC Fedorától Pándi Balázson át Bíró Attila jogászig vagy éppen az I and I Recordsot vezető Murányi Istvánig.
Az igazi hungarikumok sokszor köztünk vannak, beépültek az életünkbe, nagyszerűségük valószínűleg fájó hiányukkor tűnne fel igazán. Az idén tizenötödik szülinapját ünneplő Rewind is valahogy ilyen, hiszen nemcsak Magyarországon, hanem világszerte is ritkaság, hogy ennyi ideig létezik, pláne ilyen sikerrel egy elektronikus zenei csapat. Itt van köztünk, megszépíti szerda estéinket, sokszor hétvégeinket, és ha a stílusáról akarunk beszélni, leginkább a rewind szinonima a legmegfelelőbb: hiszen ahogy a két alapító hőskorszaki szaki, Palotai és Cadik anno a hiphop és a törtek felől fogalmazta újra a partizás mibenlétét, úgy rakódtak a különféle irányzatok, slágerek dubsteptől a trapig, úgy ugrálnak időben, zenében és térben, hogy az eredeti hangulat ízeit még 2013-ban is felfedezhetjük.
A csapatban a két alapítón kívül számtalan figura fordult meg, köztük Mango, Publo, vagy a jelenleg is a Rewindot erősítő MC Zeek, amely két éve négytagúvá bővült, hiszen a fiatal, ám rendkívül tehetséges női DJ, Zosha jelenti az összekötő kapcsot a Palotai-Cadik-féle tizenöt éves szellemiség és egy következő generáció számára.
2015. május 15., péntek Zsófia, Szonja



URL: http://est.hu/cikk/107895/cikk/107895/year_of_the_goat_a_supersonicban


Year Of The Goat a Supersonicban
Budapest, Supersonic - Yuk és KVLT BP , 2013. november 21. 20:00
Egy okkultista zenekar, melyet még a fater is szívébe zárna (feltéve persze, ha akad otthon egy-két Black Sabbath-bakelit is a Korda György-lemezek mellett). Bizarrul hangzik? Pedig a nagy retróhullámnak köszönhetően mindez nagyon is létező jelenség.
Year Of The Goat
Svoid
A Year Of The Goat zenéje azokat az időket idézi, amikor a mikrofonséró, a trapéznadrág és a köldökig kigombolt ing olyan természetes jelenségnek számított, mint a napfelkelte. A hattagú svéd zenekar leginkább olyan, mint egy Mercyful Fate-szövegeken szocializálódott Blue Öyster Cult: dallamos ősrockjukhoz ugyanis olyan szövegvilág társul, melytől egy érzékenyebb sekrestyés néni fulladásos rohamot kapna. Klasszikus rock irányvonal ide vagy oda, a csapat 2010-es megalakulásával nem számít éppen veteránnak. Eddig egyetlen nagylemezük jelent meg Angels’ Necropolis címmel, ám ez az album joggal szolgál rá a „mestermű” titulusra. Nem mellesleg ezt a kiadványt a német Metal Hammer az év albumának választotta.
Előttük az experimentális death/black metalban utazó Svoid játszik. A miskolci csapat 2009-ben alakult, debütáló lemezük az Ars Kha címet kapta.



URL: http://est.hu/cikk/107894/cikk/107894/fridge_fesztival_a_hungexpon


Fridge Fesztivál a Hungexpón
Budapest, Budapesti Vásárközpont – Hungexpo , 2013. november 21 - 23.
Dub FX
Fedett helyen hódolni az olyan extrém télisportoknak, mint a freestyle snowride, nem mindennapos szórakozás, mindehhez pedig nem mindennapi fellépők adják a soundtracket.
Fridge Fesztivál
A nemzetközi line-up főleg az elektronikus-táncos vonalban erős, a brit import hangsúlyos: lesz hűvös vocal-glitch-house Example személyében és karcos dubstep Doctor P.-től, a Pendulumtól megszokott gitáros drum’n’basst pedig DJ-szett formájában tehetjük magunkévá.
A fesztivál csúcsa persze szombat estére esik, amikor Grandmaster Flash és a Carbonbfools után a beatbox-alapú utcai reggae-dub-hiphop fenegyereke, Dub FX és az idén populárisabb drumstep-hangzású új albummal visszatérő Freestylers váltja egymást. A magyar fesztiválközönségnek egyiküket sem kell bemutatni, ahogy a hajnalig tartó levezetést szolgáltató Paul Kalkbrennert, a Berlin Calling sztárját sem, aki többórás kemény, de megbízható szeleteléssel változtatja a szombat éjszakát vasárnap reggellé. A hazai fellépők – nyilván a kontraszt kedvéért – napfényes, meleg zenékkel jönnek: lesz Irie Maffia, Brains és PASO, de gyorsbeszédű rapperek is nagy létszámban állnak színpadra, hogy beleheljék a havas termeket: a Bëlga, Ganxta Zolee, a Punnany Massif, az Akkezdet Phiai és a Hősök is jelen lesz a három sűrű estén. A két műfaji kivételt a Mary Popkids funk-popja és a Carbonfools indie popja képezi.
Ezen túl lesz még külön party aréna az elkötelezett bulizóknak, ahol a lemezeket a Belzebass néven játszó két őrült olasz, a Dublic nevű magyar ikertesó-DJ-duó, a southamptoni James Zabiela vagy a remix-sztár Crookers formáció teszi majd föl, valamint a régi ismerős kollektíva Hot X, Coyote és Julia Carpenter is pörgeti majd a lemezeket és a nagyérdeműt.



URL: http://est.hu/cikk/107897/cikk/107897/depresszio_subscribe_leander_rising_es_ektomorf_a_pecsaban


Depresszió, Subscribe, Leander Rising és Ektomorf a Pecsában
Budapest, Petőfi Rendezvényközpont , 2013. november 23. 17:00
Nehéz lenne eldönteni, hogy a Depresszió, a Subscribe és a Leander Rising közül mely zenekar kerülne ki győztesen egy népszerűségi pankrációból. Annyi azonban bizonyos, hogy a három csapat már önmagában is teltház-közeli állapotokat eredményezett volna.
Idő közben azonban egy újabb vezető metálzenekar kapott meghívást az eseményre, így Halász Feriék után az Ektomorf is színpadra lép.
A Depresszió jelenleg Csak a zene című speciális albumát népszerűsíti, melynek címadó dalára nemrégiben egy igen frappáns klip is készült. Bár a Subscribe ezer elemből építkező zenéje egy cseppet sem butult le az évek során, az ultrakomplex zenekar ennek ellenére talán népszerűbb, mint valaha. Az est egyik legszigorúbb fellépője a Leander Rising lesz, akik Nevermore súlyosságú zenéjükkel is hatalmas rajongótábort voltak képesek kialakítani. Bár néhány éve a Moby Dick is aktivizálta magát, Schmiedl Tamás frontember a Bloody Roots nevezetű thrash metal projectjét sem hagyta pihenni. Egyébiránt ez lesz a formáció első koncertje új dobosukkal, Szabó Dániellel. A borítékolhatóan tömegeket vonzó koncertsorozatot a modern metal és a fogós dallamokkal kísért punkos hardcore határmezsgyéjén mozgó Sunset nyitja.



URL: http://est.hu/cikk/107904/cikk/107904/five_finger_death_punch_the_wrong_side_of_heaven_and_the_righteus_side_of_hell_vol2


Five Finger Death Punch: The Wrong Side Of Heaven And The Righteus Side Of Hell vol.2
[ metal ] Két vagy annál több lemezre való dal felhalmozása önmagában nem kockázatos dolog. Megjelentetésük viszont annál inkább, ugyanis a hasonló páros albumok esetében jó eséllyel érzékelhető valamiféle színvonalcsökkenés (lásd: Load – Reload, Stadium Arcadium, Mezmerize – Hypnotize).
A Five Finger Death Punch-ot már nem sok választja el attól, hogy népszerűsége a szebb napokat látott System Of A Downéval vetekedjen, egyéb párhuzam azonban jelen esetben nem említhető a két csapat között. Ben Moodyék dupla lemezének második darabja ugyanis nem csak hogy hozza a The Wrong Side Of Heaven… Vol. 1. toronymagas színvonalát, de olykor túl is szárnyalja azt. Mégpedig azáltal, hogy a Los Angeles-i zenekar ezúttal változatosabb anyaggal állt elő.
A nyitó Here To Die pl. egy minden eddiginél gyorsabb témával indít, miközben Báthory Zoli és Jason Hook gitárjai egy bank páncélajtajába is képesek lennének lyukat ütni. Ezúttal mintha Moody is változatosabb dallamokat hozna, ugyanakkor üvöltései még húzósabbá teszik az amúgy is hokedlis paraszt, malterköpködő groove-okat. A Wrecking Ball egyes témái már-már heavy metalba hajlanak, ám ettől függetlenül ez az album egyik legbumfordibb tétele. A Battle Born és a zongorás Cold, mint a FFDP összes balladája tömény telitalálat, ugyanakkor határozottan pozitív kicsengésű szerzemények. A Matter Of Time megint csak alkalmasnak bizonyulna egy jégtörő hajó elsüllyesztésére, ellentétben az akusztikus-instrumentális The Agony Of Regret tel, amely a maga egyszerűségében tökéletes relaxációs átvezető. A lemez utolsó hányadára hagyott tömény pusztítást a House Of A Rising Sun zárja, mely a zenetörténet egyik legtöbb megaláztatást elszenvedett darabja, (keményvonalas mazochisták keressenek csak rá a Pataky Attila vagy a Komáromi Pisti-féle verzióra!), de Moodyék így is képesek voltak élvezhető dalt kreálni belőle.
Szó se róla, a Five Finger Death Punch továbbra is irritálóan amerikai zenekar, és továbbra sem mentes a korai 2000-es évekbeli, rádiórockos maníroktól, ám nagyságát mi sem demonstrálja jobban, mint hogy még ezt is képes elfeledtetni dalai minőségével.
Five Finger Death Punch: The Wrong Side of Heaven and the Righteous Side of Hell, Vol. 1



URL: http://est.hu/cikk/107905/cikk/107905/lady_gaga_artpop


Lady Gaga: Artpop
4/10 (15)
[ dance / pop ] Lady Gaga új albumán mindent megtesz azért, hogy popsztárból és bulvárhősből pop-art ikonná váljon, de a puszta ambíción túl nem látunk semmit, amitől több lenne ez az album egy erősen közepes poplemeznél.
Persze Stefani Germanotta nem Lady Gaga lenne, ha nem szervezne igazi vásári felhajtást új lemeze köré: ezúttal a borítóért is felelős Jeff Koons alkotott az énekesnőről az életnagyságúnál nagyobb szobrot, amelyet a lemezt beharangozó, divatbemutatóvá dizájnolt, online közvetített Art Rave keretében lepleztek le. Ez tipikusan az a fajta rendezvény, amellyel mindenki jól járt: Koons nevét (ismét) megjegyezte a világ, az énekesnő pedig közelebb került a nagybetűs művészethez, így egy kicsit mindketten napjaink Andy Warholjának érezhették magukat.
De mit tett ez hozzá a lemezhez? Megújult-e a csomágoláson túl bármi Lady Gaga produkciójában? A dalok nem jobbak és nem rosszabbak, mint a debütáló lemezén, sőt, többségében leginkább épp ugyanolyanok, csak épp az az újdonságérték tűnt el, amitől a The Fame még izgalmasnak tűnt. Mindössze két dalt találunk, ami kilóg ebből a sorból, és ezeket is a közreműködők teszik mássá, érdekessé. A Jewels n' Drugs három rapperrel készült, és jellegzetesen mai – erős basszusoktól és tánczenétől ihletett hiphopdal, a Do What U Want pedig attól a lemez legjobb dala, hogy R. Kelly énekel benne. A produceri munka persze tökéletes, a dalok hatásosan komponáltak, rádióbarátra és táncolhatóra csiszoltak, legtöbbször a szexről, a pénzről, a sikerről szólnak jól táncolható dance-pop köntösben, egy-egy okos referenciával (ilyen a Fatboy Slim-es kiállás a Swine című dalban). Megmarad a korábbi lemezek Madonna-központúsága is, a Sexxx Dreams például egy az egyben a kilencvenes évek elejének Madonnáját idézi, míg a Gipsy a Kylie Minogue-féle diszkópop felé tesz egy bólintást. Az egész lemezről fájóan hiányzó személyességet az egyszálzongorás Dope című dal hivatott pótolni, amely az előadó alkohollal és droggal vívott küzdelméről is vallani hivatott, valójában azonban egy tipikusan album végére szánt zongorázó, nagyot éneklős dalról van szó, amellyel Germanotta hangja nehézkesen birkózik meg, és a „jobban kellesz, mint a drog” sem egy jól sikerült személyes vallomás.
Az erőteljes ambíciók tehát önmaguk harsány felmutatásán túl nem mutatnak semmit, olyan színes, feltűnőre fújt és üres az egész album, akár a Gaga-ikonográfiában agyonhasznált buborékok, színes labdák és lufik összessége.
Lady Gaga: Born This Way
Lady GaGa: The Fame 4



URL: http://est.hu/cikk/31822/cikk/31822/kes_alatt_-_1_evad


Az idén Golden Globe Díjat nyerő Kés/alatt azon sorozatok ( Maffiózók , Vészhelyzet , Sírhant művek ) közé tartozik, melyekben a főszereplők szakmai és magánélete egyforma hangsúllyal és egymással összefonódva jelenik meg. Sean és Christian menő plasztikai sebészek Miamiban. Két eltérő ember, két eltérő felfogás, két eltérő élet. Sean talpig becsületes családapa htb. feleséggel, míg Christian kihasználja, hogy a „plasztikai sebész” varázsszavakra mindenhol megnyílnak az ajtók és a női ruhák cipzárai.
A sorozat oldala az IMDb-n
A Kés/alatt azonban nemcsak a dolce vitát mutatja meg, hiszen a botox- és szikebajnokok élete kemény is tud lenni (tudathasadásos és mániákus páciensek, herezacskó-felvarrás, hüvelyfiatalítás és milliós kártérítések veszélye fenyegeti a dokikat). Ennek ábrázolása során az alkotók nem spórolnak a gusztustalan, véres részletekkel, de a sorozat nem mentes a morbid, meghökkentő jelenetektől és a bizarr humortól sem. Kontrasztot pedig nemcsak a két fő karakter alkot: megható, tragikus pillanatok és maró gúny egyformán megjelenik, és akkor a szürreális főcímről vagy a fel-felbukkanó krimiszálról még szót sem ejtettünk. Az igen gyakran felmerülő különböző erkölcsi kérdéseket pedig (megcsalás és megcsalatás, szakmai etika, gyereknevelés) olyan ügyesen vetik fel, hogy egy pillanatra sem didaktikusak. Mindezt a frappáns zeneválasztás (a zsírleszívások és ráncfelvarrások alatt a Paint It Black vagy éppen a Cardiganstől a Lovefool szól) és a remek színészi alakítások (Christiant Julian McMahon játssza, a leszbikus aneszteziológus szerepében pedig a sorozatkirálynő, Roma Maffia látható) tartják össze.
A függővé válás ugyanúgy garantált, mint a Twin Peaks , a Sírhant művek és a hasonlóan groteszk munkák esetében. Alig várjuk tehát az első tizenhárom részt követő további folytatásokat, hiszen bizony maradtak még elvarratlan szálak hőseink életében... ****
Extrák: A 25 perces Így készült ben a szokásos dolgokon (ötlet, sztori, karakterek) túl boncolgatják a sorozat látványvilágát és a vágást is. Egy rövidebb filmben a valódi plasztikai sebészekről esik szó, egy még rövidebben a fontos szerepet játszó sminket és effekteket tárgyalják. A külön lemeznyi extrák közt találunk még videoklipet, kimetszett jeleneteket és bakiparádét is. ****
Nip/Tuck 2003 amerikai filmsorozat Hossz : 608 perc Forgalmazó : Warner Home Video Kép : 16:9/1,85:1, színes Hang : magyar, angol, olasz surround Felirat : magyar + 4 nyelv Extrák felirata : magyar
2005.03.22
Violette =kommentlufi_div("114288","/cikk/114288/violette","oldalbox-filmpremierek_cikk-114288");?>
Rekviem egy macskáért =kommentlufi_div("114155","/cikk/114155/rekviem_egy_macskaert","oldalbox-filmpremierek_cikk-114155");?>
Mad Max - A harag útja =kommentlufi_div("114153","/cikk/114153/mad_max_-_a_harag_utja","oldalbox-filmpremierek_cikk-114153");?>
Hölgy aranyban =kommentlufi_div("114289","/cikk/114289/holgy_aranyban","oldalbox-filmpremierek_cikk-114289");?>
Genesis: A siker útja =kommentlufi_div("114283","/cikk/114283/genesis_a_siker_utja","oldalbox-filmpremierek_cikk-114283");?>
A szerelem üstököse =kommentlufi_div("114340","/film/30777/a_szerelem_ustokose","oldalbox-filmpremierek_cikk-114340");?>
amerikai vígjáték, 91 perc, 2014
Serena =kommentlufi_div("114339","/film/30781/serena","oldalbox-filmpremierek_cikk-114339");?>
amerikai-francia filmdráma, 109 perc, 2014
Una donna per amica =kommentlufi_div("114341","/film/30776/una_donna_per_amica","oldalbox-filmpremierek_cikk-114341");?>
olasz vígjáték, 88 perc, 2014
Kire várok? amerikai filmdráma, 2012 (feliratos)
Hülyék paradicsoma amerikai kalandfilm, 2006
Borban az igazság amerikai vígjáték, 2008
A sárkány szeme amerikai akciófilm, 2012



URL: http://est.hu/cikk/42800/cikk/42800/megatanc_-_hamarosan_a_tv2-n


Megatánc – Hamarosan a TV2-n!
Indul az őrületes bulizás, csinos táncos lányok és izmos táncosok varázsolnak fergeteges hangulatot szeptember 26-tól a TV2 képernyőjére! A tánc legszélesebb palettáját vonultatják fel pörgő, dinamikus, intenzív, erotikus, vad, csábító mozdulataikkal. A MegaTáncosok már lázasan készülődnek, melegítenek, tanulják a koreográfiákat, hogy a legjobb formájukat mutathassák meg.
Már júliusban bemutatták Megatánc leendő zsűrijét. A TV2 magas szakmai elvárásokat támasztott a műsorral kapcsolatban, így már a zsűri kiválasztásánál is ez volt az elsődleges szempont. A szakma kiválóságai örömmel mondtak igent a felkérésre. A zsűriben láthatjuk majd Keveházi Gábor t, a Magyar Állami Operaház balettigazgatóját, Juronics Tamás t, a Szegedit Kortárs Balett művészeti vezetőjét, Kishonti Ildikó színésznőt,  a harmadik Megasztárban is zsűriző Novák Péter t, illetve Daniela Hernandez Faith táncos-koreográfust.
A két műsorvezető, Tilla és a Viva TV-ből ismert Patrícia már lelkesen várják a műsort:
Tilla: „ Szép testű embereket nézni eleve öröm.  Nem véletlen, hogy a  tánc ősidők óta össze van fonódva a csábítással, a vérpezsdítéssel! Szép formák szép mozdulatok, és mindenfelé tekergőző izmok vad rángatózása, ha ilyesmit látok, azt szeretem. Nekem a tánc dinamika, erotika, és mivel én falábú vagyok, ha én csinálom, marad nekem mindebből az EXTÁZIS!  Tánctudásom nagyjából a kőkorszaki emberéhez hasonlítható! Rossz ritmusban, de lelkesen tudom rázni a velőscsontot, ami manapság a mikrofon. ”
Patrícia „ Számomra még mindig meseszerű, hogy felkértek a MegaTánc műsorvezetőjének! Nettó életévemet tekintve jelenleg még elmondhatom, hogy életem több mint a felét tánccal töltöttem, ráadásul már évek óta tévézek. Talán ebből is kitűnik, mennyire izgatott a feladat, miért tartom fontosnak, hogy részese lehetek annak a folyamatnak, melynek eredményeként a televízión keresztül megismertetjük és megszerettetjük a nagyközönséggel a művészetnek ezt a formáját. ”
A nézők az első két MegaTánc adásban a nyári válogatót láthatják, majd következik az elődöntő, ahol a 41 kiválasztott táncos bemutatja a zsűrinek a felkészítő táborban tanult 5 koreográfiát. Az öttagú zsűri feladata, hogy a 41 tehetség közül kiválassza azt a 16 táncost (8 fiút és 8 lányt), akik 8 héten keresztül kápráztatják el a zsűrit és a nézőket. Minden adásban 2 táncos esik ki. A döntők során – eltérve a Megasztártól - nem lesznek tematikus adások, minden megmérettetésen a lehető legtöbb műfajt vonultatnak fel a táncosok. A továbbjutás a zsűri ítéletén túl ezúttal is a nézőkre lesz bízva, szavazataikkal juttathatják tovább kedvenceiket a következő döntőbe. A döntők döntőjébe került 2 táncos (1 fiú, 1 lány) közül viszont már kizárólag a nézők döntése alapján kerül ki 2006 MegaTáncosa, aki 3 hónapos ösztöndíjat nyer a világ egyik leghíresebb tánciskolájába: a Broadway Dance Center-be, New Yorkba, ahol Daniela Hernandez Faith, a MegaTánc egyik zsűritagja is tanult.
2006.09.14
Totál dráma: A sziget fellázad Égi háború
Gombby Zöld-szigete 4. rész
Pom-Pom meséi magyar rajzfilmsorozat, I. évad: A radírpók
Pimpa olasz animációs filmsorozat: 26/7. A vadlovacska
Locsifecsi Márta rajzfilm-sorozat, I. évad, 40. rész



URL: http://est.hu/cikk/60578/cikk/60578/ludwig_van_beethoven__fidelio


Ludwig van Beethoven: Fidelio
Budapest, Magyar Állami Operaház , 2008. október 10. 19:00
Joseph Haydn és Wolfgang Amadeus Mozart mellett Ludwig van Beethovent tartják a bécsi klasszicizmus harmadik nagy alakjának, de zenéje a romantika jegyeit is magán hordja. Mi sem ékesebb bizonyítéka ennek, mint egyetlen operája, a méltán népszerű Fidelio .
Beethoven: Fidelio (DVD)
A zsarnokellenes zenedráma történelmi és kultúrtörténeti hátteréről szólva mindenképpen meg kell említeni a szerző kiábrándultságát, amelyre a párizsi események nyomták rá bélyegüket. Beethoven személyisége ekkorra már – mindinkább romló egészségi állapota miatt – egyre hangsúlyosabban befelé fordulóvá vált.
Ezt csak tetézte meggyőződése, miszerint a forradalom géniusza, Bonaparte Napóleon elárulta a népet, és a hőn áhított szabadság kivívása helyett súlyosabb rabigát kényszerített Európára, mint őelőtte bármely más uralkodó.
A képzelet és a művészet szárnyalása azonban nem kényszeríthető rácsok és falak közé. Gyönyörű példa erre a Fidelio , amelyben az örök szerelem diadalmaskodik és a gonosz elnyeri büntetését.
Rendező: Kovalik Balázs Díszlet: Kovalik Balázs, Angelika Höckner Jelmez: Benedek Mari Karmester: Fischer Ádám Szereplők: Bretz Gábor, Perencz Béla, Thomas Moser, Szabóki Tünde, Horváth Virgil, Friedemann Kunder, Váradi Zita, Fekete Attila, Boncsér Gergely, Sárkány Kázmér
Az előadás német nyelven, magyar felirattal látható.
Richter Géza
2008.10.07
A kínai mester rákocskái [Kult]
Budapest, Magyar Nemzeti Galéria , április 23. - június 28.



URL: http://est.hu/cikk.php?cikkid=27818


The Work Of Director Spike Jonze/ Michel Gondry/ Chris Cunningham
2003 Hossz: 70 / 111 / 42 perc Kiadó: EMI Hang: angol 5.1
A magyar közönség a budapesti Titanic Filmfesztivál retrospektív összeállításai révén az elmúlt évek során - több más kliprendező mellett - megismerhette az amerikai Spike Jonze, a francia Michel Gondry és angol Chris Cunningham életművét, de most már birtokolhatja is: az egymással baráti kapcsolatot ápoló három vizuálzseni The Work Of Director... címmel DVD-sorozatot indított, melynek keretében megjelentették legfontosabb munkáik gyűjteményét.
A gördeszkás-fotósként indult milliomoscsemete Jonze (született: Adam Spiegel, 1969) és grafikusnak tanult rockdobos Gondry (szül. 1964) művészetében sok a közös pont, főleg játékosságukban és klientúrájukban (Daft Punk, The Chemical Brothers, Björk), no meg abban, hogy mindketten Charlie Kaufman haverjuk forgatókönyveiből rendezik nagyjátékfilmjeiket ( A John Malkovich-menet, Adaptáció, Libidó, Eternal Sunshine Of The Spotless Mind ), de míg Spike inkább egy vagány suhanc, addig Michel egy „örök 12 éves” gyermek fantáziájával dolgozik. Jonze-nak magánál a zenénél is fontosabb a poén: film- és tévétörténeti utalások (Björknek musical, a néhai Notorious BIG-nek Bugsy Malone -parafrázis, a Beastie Boysnak hetvenes évekbeli krimisorozat, a Weezernek ötvenes évekbe helyezett sitcom ), groteszk kisjátékfilm (Daft Punk: Da Funk ), művészi tornagyakorlat (The Chemical Brothers: Elektrobank - Jonze későbbi feleségével, Sofia Coppolával a főszerepben), abszurd táncszámok (Fatboy Slim: Praise You, Weapon Of Choice - az előbbiben maga Jonze, az utóbbiban Christopher Walken produkálja magát), golf a nagyvárosban (Dinosaur Jr.: Feel The Pain ).
Gondry tudatalattiját szabadon eresztve a dal kiegészítésére keres szürreális vizuális megoldásokat, materializálja a zenei motívumokat (Daft Punk: Around The World , The White Stripes: The Hardest Button To Button ), legóból animál (The White Stripes: Fell In Love With A Girl ), elsőként alkalmaz forradalmi trükköket (IAM: Le Mia , Rolling Stones: Like A Rolling Stone ), aztán feje tetejére állítja a trükkök világát (The Chemical Brothers: Let Forever Be ), spirálozik (Björk. Bachelorette , Kylie: Come Into My World ), szimmetrizál (Cibo Matto: Sugar Water - a világ legjobb klipje, punktum!), álomvilágok közt ingázik (Foo Fighters: Everlong , Radiohead: Knives Out - ez utóbbi érthetetlen módon hiányzik a DVD-ről!).
A filmes karrierjét sci-fik effektmestereként, szörny- és robottervezőjeként kezdő, de játékfilmes bemutatkozásával mindmáig adós Chris Cunningham (Chris Halls, 1970) elképesztően vágja a ritmushoz a képet (néha úgy érezzük, mintha a filmhez készült volna a zene), de Spike-kal és Michellel ellentétben ő éjsötét vizionárius: Leftfield-, Squarepusher- és Aphex Twin-klipjei bizarr rémálmok (lappangó humorral), a Portishead Only You -ja, a Madonna-féle Frozen vagy Björk mennyei leszbikus robotszexe ( All Is Full Of Love ) szinte szelíd darabok mellettük. Viszont szégyen-gyalázat, hogy - Jonze 16 és Gondry 27 videójával szemben - az ő összeállítására csupán nyolc klip került (hiányoznak például a szuggesztív Placebo-, Holy Barbarians- és főleg Auteurs-videók, pedig a DVD előzetesében, animált menüjében és kísérőfüzetében láthatók belőlük részletek)!
QQQQQ / QQQQQ / QQQQ
EXTRÁK Jonze: A zenészek és színészek audiokommentárjai és interjúrészletei (a Beastie Boys-tagok más előadók klipjeit is kommentálják), a hátrafelé forgatott Pharcyde-videó werkfilmje, a lemez túloldalán pedig rövid- és dokumentumfilmek (például texasi rodeófiúkról és a soha el nem készült Oasis-klipről), plusz előzetesek. Gondry: 75 perces dokumentumfilm a rendezőről és inspirációiról, összeállítás Oui Oui nevű hajdani zenekaráról, három briliáns reklámfilm, nyolc rövidfilmecske. Cunningham: A robotos Björk-klip werkfilmje, három reklámfilm, két videoinstalláció-részlet, a Windowlicker kisípolt szövegű verziója, plusz előzetesek - túl kevés! Mindhármuk DVD-dobozában lapul egy 52 oldalas könyvecske is, interjúkkal vázlatokkal és fotókkal.
2004.01.29
2015. május 17., vasárnap Paszkál
Balatoni sérelem? Mi az?
Veress Jenő (Népszava)
A magyar nyaraló nem étteremről étteremre jár, szállodai shopokban vesz csokit a gyereknek, hanem spórol, mert annyit is ér.



URL: http://est.hu/cikk.php?cikkid=35547


The Work Of Director Stéphane Sednaoui
A Spike Jonze, Michel Gondry és Chris Cunningham klipgyűjteményei vel 2003-ban indult The Work Of Director... sorozat (másik nevén: The Directors Label DVD Series ) most egyszerre négy új darabbal bővült: retrospektív kiadványt kapott a holland Anton Corbijn , az amerikai Mark Romanek , a brit Jonathan Glazer és a francia Stéphane Sednaoui. Ez utóbbi közülük a legkevésbé narratív típus.
Björk: the music from Drawing Restraint 9 (filmzenelemez)
U2: How To Dismantle An Atomic Bomb
Red Hot Chili Peppers: Live In Hyde Park
„Még tanulnék egy kicsit magyarul” – Alanis Morissette
Mirwais: Production
„A lassabb dolgok kihívása” – R.E.M.
„A Nirvana vége, a Garbage kezdete” – Butch Vig
MC Solaar: Cinquieme as
Fiona Apple: Extraordinary Machine
Beck: Guero
The Smashing Pumpkins: Earphoria
Az 1963-as születésű Stéphane Sednaoui igazi életművész, Kylie-val ugyanúgy élt együtt, mint Björkkel, sőt Laetitia Castától még gyereke is született. Anton Corbijnhoz hasonlóan ő is a fényképezés felől érkezett a kliprendezéshez, de nem a rock-, hanem a divat- és reklámfotók világából. A U2 tükörjátékos marokkói kalandja ( Mysterious Ways ) és az ezüstre festett Red Hot Chili Peppers sivatagi akciója ( Give It Away ) tette videósként is híressé, majd olyan további emlékezetes darabokat készített, mint Youssou N`Dour és Neneh Cherry Seven Seconds duettje, Björk kamionplatós ugrabugrálása (a Big Time Sensuality a DVD-n „esti verzióban” is szerepel), Alanis Morissette négyes tudathasadása ( Ironic ), a U2 diszkóparódiája (a Discotheque itt új rendezői változatban látható) vagy a Mirwaisnek készített szamurájszexfilm ( Disco Science ). Fényesen ragyogó testek és energikus vonaglás jellemezte munkái közül Sednaoui az R.E.M.-féle Lotus ban idézte meg legnyíltabban legnagyobb inspirációját, Francis Bacon brit festőművészt, de a narratív technikák nem igazán vonzzák (egyetlen igazi történetmesélős klipje a Garbage számára készített perverz Queer , mely Björkkel való viszonyának allegóriája), így nem meglepő, hogy a DVD-sorozatban tárgyalt kliprendezők közül ő az egyetlen, aki még nem tett lépéseket a nagyjátékfilmes karrier útján. A 19 számos válogatásról az MC Solaar- és Fiona Apple-klipek, illetve a Smashing Pumpkinsnak készített Today , Alanis Morissette Thank U -ja, és a Beck-féle Mixed Bizness sajnos hiányoznak. QQQQ
A klipanyag kronologikus és a rendező által választott sorrendben is megtekinthető egyvégtében. Audiokommentárok nincsenek, csak egy 35 perces összeállítás a zenészekkel és Sednaouival készült interjúkból, továbbá egy húszpercnyi anyag a New York Egyetemen tartott közönségtalálkozóról (ezek öt nyelven feliratozhatók). Egy remek tízperces kisfilm Lou Reed Walk On The Wild Side -ja nyomán, egy animáció Björk Army Of Me -jére, egy ötperces vízi performansz Natasa Vojnovic divatmodell főszereplésével ( Aqua Natasa ), továbbá a rendező első kamaszkori rövidfilmje 1981-ből (ehhez vicces audiokommentár is választható). Egy 56 oldalas könyvecske fotókkal és vázlatokkal. QQQQ
2005 Kiadó: EMI Hossz: 85 perc Hang: angol sztereó



URL: http://est.hu/cikk.php?cikkid=35546


The Work Of Director Mark Romanek
A Spike Jonze, Michel Gondry és Chris Cunningham klipgyűjteményei vel 2003-ban indult The Work Of Director... sorozat (másik nevén: The Directors Label DVD Series ) most egyszerre négy új darabbal bővült: retrospektív kiadványt kapott a holland Anton Corbijn , a francia Stéphane Sednaoui , a brit Jonathan Glazer és az amerikai Mark Romanek. Ez utóbbi közülük a legnagyobb profi.
David Bowie bécsi koncertje
Madonna: American Life
Mick Jagger: Goddess In The Doorway
Lenny Kravitz: Baptism
Sonic Youth: Corporate Ghost - The Videos: 1990-2002
Michael Jackson: The Essential Michael Jackson 1
Nine Inch Nails: With Teeth
Jay-Z: The Black Album
Johnny Cash: American IV: The Man Comes Around
Marilyn Manson: Lest We Forget – The Best Of
Jonathan Glazerhez hasonlóan az 1959-es születésű Mark Romanek is perfekcionista és súlyosan Kubrick-mániás (további nagy példaképei Roman Polanski és Orson Welles, de a Bowie-nak készített Jump They Say kliphez speciel A kifutópálya című 1962-es Chris Marker-kisfilmből is nagyot merített). Különlegesen jó szeme van a részletekhez, videóinak minden beállítása, világítása és vágása tökéletes. A legnagyobb nevekkel dolgozik (Madonna, Mick Jagger, Lenny Kravitz vagy a Red Hot Chili Peppers mellett a Sonic Youth-t vagy Becket is ide kell érteni), nagy költségvetéssel (a Jackson testvérpárnak készített hétmillió dolláros Scream minden idők legdrágább videoklipjeként van elkönyvelve), hollywoodi profizmussal ( Sötétkamra című nagyjátékfilmjéhez már nem is kellett nagyot ugrania), de okosan és kompromisszumok nélkül: az összes későbbi Marilyn Manson-vízióhoz mintául szolgáló Closer című Nine Inch Nails-darab és a klasszikus fekete-fehér utcai riportfotók látásmódját rapvideóba oltó 99 Problems című Jay-Z-klip miatt a Music Television fejesei is kénytelenek voltak kivételt tenni saját műsorszabályzatukkal szemben. A videográfiájának kétharmadát, 25 kisfilmet felvonultató DVD két további csúcspontja a pornóhangulattal incselkedő Criminal című Fiona Apple-videó és a Johnny Cash-életművet lezáró Hurt . QQQQQ
EXTRÁK Audiokomentárok a rendezőtől és a zenészektől, a 99 Problems című klipjéhez egy 11 perces werkfilm is. Egy 38 perces komoly dokumentumfilm a szakállas rendezőről, melyben a popsztárok mellett olyan kollégái is megszólalnak, mint David Fincher, Michel Gondry vagy Steven Soderbergh, továbbá egy komolytalan nyolcperces, amiben Ben Stiller, Robin Williams és Chris Rock beszélnek róla (ezekhez öt nyelven választható felirat). Egy 56 oldalas könyvecske a rendező által a forgatásokon készített portréfotókkal, illetve egy mélyinterjúval, amit Spike Jonze csinált Romanekkel. QQQQQ
2005 Kiadó: EMI Hossz: 101 perc Hang: angol sztereó



URL: http://est.hu/cikk/14032/cikk/14032/mansun_little_kix


Mansun: Little Kix
(Parlophone/EMI)
Az angol Mansun elvarázsolt zenekar. Fennállásuk első egy-két évében kábé háromhavonta váltottak imidzset és hangzást, eklektikus bemutatkozó albumuk, az Attack Of The Grey Lantern (1997) a hetvenes évek epikus zenefelfogásának jegyében épült fel a stúdióban, miközben élőben a legmarkánsabb koncertzenekarok közé verekedték fel magukat.
A második album, a Six (1998) felvételi módja puritánabb volt, de még így is több ötlet és váltás volt egy-egy számában, mint egy átlagos zenekar egész életművében. És ami még meglepőbb: a nyíltan Bowie-típusú karrierben gondolkozó, sokra képes énekhanggal bíró Paul Draper gitáros-énekes vezette kvartett eközben kereskedelmileg is nagyon sikeres tudott maradni, mind a 12 eddigi kislemezük felkerült az angol listákra. Az új lemezen, melyet egy nyolcvanas évekbeli sztárproducerrel, Hugh Padghammel (Police, Sting, Genesis) vettek fel, továbbra is az 1977-79 közti periódus maradt a fő játszóterük, de a tempó lassult, és a Police-tól a Pink Floyd felé tolódott el a hangsúly (olyan nyílt zenei idézettekkel, hogy a hallgató csak vigyorogni bír). Okos, ironikus, kifinomult, precíz. Rockújságíróknak való. 8/10
2000.08.28



URL: http://est.hu/cikk/14393/cikk/14393/tricky_blowback


Tricky: Blowback
(Anti/Epitaph/HMK)
A Massive Attack kollektívájából önállósodott Tricky a bristoli triphop talán legszuggesztívebb remekművét alkotta meg Maxinquaye című 1995-ös szólólemezével, melynek kereskedelmi sikerét későbbi albumaival ( Nearly God és Pre-Millennium Tension - 1996, Angels With Dirty Faces - 1998, Juxtapose - 1999) nem tudta megismételni. Most azonban újra esélye van a dologra, de nem azért, mert az új album a Red Hot Chili Peppers-tagok mellett olyan meghökkentő közreműködőket vonultat fel, mint Alanis Morissette vagy Cindy Lauper, hanem azért, mert egy lenyűgöző - és közönségbarát - lemez. (Az album turnéja július 1-jén Bécset is érintette, koncertbeszámoló nk már olvasható az est.hu-n.)
A tavalyi Mission Accomplished EP nem készíthetett fel minket erre, az még sötét, fortyogó dolog volt, a múlt maradéka. Adrian Thaws, az asztmás kis bristoli gengszter, aki hamar átköltözött New Yorkba, most már egy erdei házban él valahol New Jerseyben, paranoiájából valamennyire kikúrálta magát, és csinált egy okos pop-rock lemezt (körülbelül úgy, ahogy az 1998-as Juxtapose -zal hiphop lemezt csinált, csak ezúttal sokkal hatásosabb a végeredmény). Cindy Lauper (lásd: Time After Time ) és Alanis Morissette neve hallatán ne gondoljunk kommersz duettekre, az ő hangjuk csak díszítőelem a háttérben egy-egy szám erejéig - a lemez fő énekesnője egy jóval kevésbé ismert név, egy varázsos hangú fekete underground díva, Ambersunshower. A fő férfihang pedig - Tricky szörtyögése mellett - egy remek raggaénekes, Hawkman. A férfirészlegben is vannak fehér hangok, az Evolution Revolution Love című kislemezdalban például a borzalmasan modoros amerikai rockzenekar, a Live énekese, Ed Kowalczyk - aki most az egyszer nem borzalmas. A Girls című számban a Red Hot Chili Peppers frontembere, Anthony Kiedis a Family Affair című Sly Stone-slágerre utalgatva funk-rockol (lásd: The Best Of Sly & the Family Stone ), gitárosa, a nemrégiben introvertált szólólemez zel jelentkező John Frusciante pedig két dallal később, a #1 Da Woman ben maga is dalra fakad... és egy meglepően Phil Collins-os refrént énekel! A két RHCP-s dal által közrefogott You Don't Wanna a Sweet Dreams (Are Made Of This) című Eurythmics-slágerből használ hangmintát, nem sokkal később pedig a Your Name annyira finom kis dalocska, hogy el sem hisszük. A lemez utolsó harmadában egy lassú Nirvana-feldolgozás is akad Hawkman előadásában ( Something In The Way ).
"Ez az album arra született, hogy meghódítsa a rádiókat" - mondja Tricky, de akár összejön neki, akár nem, a nagy győzelme az, hogy művészi identitása csorbítása nélkül volt képes egy ilyen lemezre: zenei világa most is azonnal felismerhető, repetitív megoldásai, fojtogató hangulatai a csinosabb hangszínek alatt is ott dolgoznak.
www.trickyonline.com
www.anti.com
2001.07.06



URL: http://est.hu/cikk/24714/cikk/24714/rollins_band_the_only_way_to_know_for_sure


(SPV / Record Express)
Alig telt el három év, hogy Henry Rollins összállt a rockerszívű Los Angeles-i Mother Superior trióval, de ez az új felállású Rollins Band két lemezzel ( Get Some Go Again , Nice ) a háta mögött máris egy masszív kis életművet tudhat magáénak, ami teljesen elkülönül a korábbi felállások munkásságától. A Rollins Band legutóbbi turné ján rögzített dupla koncertlemez is ezt példázza.
Még azt az eretnekséget is megkockáztatom, hogy a két hard rock lemez máris nagyobb súlyt képvisel Rollins életművében, mint a Black Flaget követő korszak 1987-től az 1997-es Come In And Burn albumig tartó fejezete. A 2002 elején a legendás chicagói Metro klubban rögzített The Only Way To Know For Sure koncertlemezen mindenesetre a két utolsó album (illetve a Nice -ról lemaradt felvételeket tartalmazó magánkiadású A Nicer Shade Of Red ) anyaga szolgáltatja a műsort, mindössze öt szám képviseli a korábbi korszakot, és azok sem a slágerek, viszont azok is az új zenekarra szabott verzióban feszítenek. Az utókeverés nélkül, egy az egyben rögzített anyag abban a tökéletes formában mutatja a csapatot, melyben a szerencsésebbek a februári pesti koncerten maguk is megcsodálhatták, a szerencsétlenebbek viszont most pótolhatnak valamit. A 72 perces első CD után a második lélegzetvétel nélkül folytatja az élő darálást még újabb 35 percig - az meg már tényleg a ráadás, hogy ezt a korongot számítógépünkbe illesztve megtekinthetünk három videoklipet is ( Get Some Go Again, Illumination, Your Number Is One ), továbbá rengeteg koncert- és zenekari fotót.
2002.08.06



URL: http://est.hu/cikk/14592/cikk/14592/bob_dylan_love_and_theft


Bob Dylan: Love And Theft
(Columbia/Sony)
Bob Dylan, az idén hatvanéves - és mellesleg egy filmbetétdalért járó Oscar-díjat is leakasztó és egy válogatáslemezt ( The Essential Bob Dylan ) is kapó - legendás amerikai dalszerző-gitáros-énekes lazán kirázott az ujjából egy új stúdióalbumot.
Bob Dylan legutóbbi művészi magára találása a Daniel Lanois csúcsproducerrel készített 1997-es Time Out Of Mind albummal jött el, mely elsősorban borongós talking bluesokat tartalmazott. Az aktuális turnézenészeivel felvett új lemez ennél sokkal könnyedebb hangulatú, kezdve rögtön a Tweedle Dee & Tweedle Dum című komolytalan rockabilly nyitó daltól. Később bluesos, blues-rockos, countrys, sőt dzsesszes-szvinges dalok váltogatják egymást, összesen 12 van belőlük 57 percben. Már nem váltják meg a világot, nincsenek az előző sorlemez szintjén sem (sem művészi értékben, sem hangzásban), de megvan a hangulatuk, és ami a legfontosabb: egy olyan szerző-előadót mutatnak, akinek ismét normális mederben folynak a dolgai, jól érzi magát a bőrében, helyén a szíve, az agya, a humora - és ez már így is sokkal több, mint amit tíz évvel ezelőtt mondhattunk volna róla.
www.bobdylan.com
2001.10.16



URL: http://est.hu/cikk/14431/cikk/14431/miles_davis_the_essential_miles_davis


Miles Davis: The Essential Miles Davis
Úgy 1996 tájékán azt mondták, hogy ha Davis még élne (1991-ben hunyt el), akkor most drum'n'basst játszana. Ha még most is élne, akkor valószínűleg olyan zenét játszana, ami majd eztán jön divatba. Születésének 75. évfordulójára most megjelent egy 150 perces, dupla CD-s válogatáslemez, mely azokat is ki kell, hogy elégítse, akik a tavalyelőtti Davis-remixlemezről (jogosan) épp a mester szellemét hiányolták.
Davis kalandos (és tanulságos) karriertörténetét oldalakon keresztül lehetne mesélni. Hogy mije volt ő a dzsessznek, azt fejtsék meg a téma szakértői, legyen annyi elég, hogy ezen a teljes életmű-keresztmetszeten a műfaj apraja-nagyja egyenrangú társként működik közre (ez is egyik vonása Davis zsenialitásának): Charlie Parker, Dizzy Gillespie, Art Blakey, Gil Evans, John Coltrane, Herbie Hancock, Ron Carter, Wayne Shorter, Chick Corea, John McLaughlin, Keith Jarrett, Dave Holland, Mike Stern, Macus Miller, John Scofield... Tökéletes dzsessz Ki kicsoda : akiket Davis beemelt zenekarába, azoknak nem volt pardon, sztárok lettek, egyszerűen azért, mert kimagasló művészek voltak. Az már csak a szükséges plusz, hogy a könnyűzenének is az egyik legbefolyásosabb alakítója volt, Zappától a hiphopig, a Massive Attacktől a Verve-ig, a Radioheadig lehetne hosszasan... de hagyjuk. Amikor a nagyvárosi dzsesszbe oltott melankólia tökéletes interpretálója wah-wah pedálba dugta trombitáját, az Jimi Hendrix-kaliberű rockmegnyilvánulás volt, amikor pedig Cindy Lauper popslágerét (lásd: Time After Time ) ültette a később acid jazznek nevezett alapokra, az ha már rég nem is a cool születése , de legalább az akkori, példamutató megtestesítése volt.
Egy válogatás azoknak, akik majd csak ezután kezdik el begyűjteni az egyes sorlemezeket: csak hogy tudják, merre induljanak.
www.miles-davis.com
2001.07.17



URL: http://est.hu/cikk/25477/cikk/25477/martin_l_gore_counterfeit2


Martin L. Gore: Counterfeit2
(Mute / EMI)
Az Exciter után a Depeche Mode két fő figurája szólóban vakációzik: júniusban az énekes Dave Gahan dalszerzőként mutatkozik be Paper Monsters című albumán (és annak Budapestre is elérő turnéján), a dalszerző Martin Gore pedig feldolgozáslemezt készített - pont mint elődje, Vince Clarke (Erasure: Other People's Songs ).
Gore feldolgozásalbuma azonban nagyságrendekkel izgalmasabb az Erasure-énél, a Depeche Mode kis fürtös lelke ugyanis érzékenyebben hangszerelt át és jobb ízléssel válogatott dalokat, mint Vince Clarke és Andy Bell - itt nyoma sincs karaoké érzésnek. Itt is találunk a glam korszakból való darabot, de nem olyan nyilvánvalót és harsányat, mint a Make Me Smile (Come Up And See Me) , hanem David Essex címadó dalát a Stardust rockfilmből, továbbá akad érzelmes varietédal is, de nem az ötvenes évek amerikai popjából, hanem egy évtizeddel korábbról, a zseniális Kurt Weilltől ( Lost In The Stars ). A többi szám még izgalmasabb választás, ugyanis - ha még nem tudtuk volna - kiderül, hogy Martin Gore az amerikai folk szerelmese (az album egy Bob Dylan által sikerre vitt tradicionális dallal indul, majd később egy Hank Thompson & His Brazos Valley Boys-countryfeldolgozással folytatódik), no meg az undergound hősöké! Egy Lou Reed-szerzemény a Velvet Underground idejéből (a transzvesztita tematikájú Candy Says ), egy német nyelvű szám Nico szólókarrierjéből ( Das Lied vom einsamen Mädchen - Dal a magányos kislányról ), egy Iggy Pop-dal a David Bowie-val közös berlini periódusból ( Tiny Girls ), továbbá egy kompozíció Brian Eno ambient korszakának hajnaláról ( By This River ), a csúcs - a legnagyobb meglepetés - pedig a Nick Cave-féle Loverman hétperces átirata (mint köztudott, a Mute cég éveken át a Depeche Mode-kiadványokból szerzett haszna miatt tudta gond nélkül finanszírozni az olyan kísérletező előadók munkáit, mint Nick Cave és a Bad Seeds). A Lennon-feldolgozás ( Oh My Love ) nem meglepő, ha tudjuk, hogy az ifjú Gore bevallottan John Lennon és Neil Young dalszerzői érzékenységét akarta a Kraftwerk szintetizátoraival házasítani a kezdetektől fogva, mint ahogy Julee Cruise In My Other World című ábrándos dalának előadása sem meglepő, ha emlékszünk, hogy már az Exciter albumon Gore által énekelt Breathe -t is a tüllszoknyás Twin Peaks-díva stílusa ihlette.
Mindent összevéve a Counterfeit2 (melynek címében a 2-es számjegy arra utal, hogy Gore-nak 1989-ben volt már egy azonos című ötszámos EP-je feldolgozásokból) intim és ihletett munka, a hangszerelés, a finom szintetizátoros textúrák és az érzékeny ének tekintetében ugyanúgy, mint az intelligens dalválasztás szempontjából. A Depeche Mode feminin pólusa továbbra is stabil pont a sok ingadozó érték között.
2003.03.19
Martin L. Gore
„Büszke vagyok, hogy közöm volt a Twin Peakshez” - Julee Cruise
Depeche Mode: Freelove
„A Depeche Mode-tól a Yazoo-n át az Erasure-ig” - Vince Clarke
Nick Cave & The Bad Seeds: Nocturama
Lou Reed: The Raven



URL: http://est.hu/cikk/25614/cikk/25614/dave_gahan_paper_monsters


Dave Gahan: Paper Monsters
Az Exciter turnéja után a Depeche Mode két kulcsfigurája szólóprodukcióba vágott: Martin Gore feldolgozásalbumot készített ( Counterfeit2 ), Dave Gahan pedig végre dalszerzőként is kipróbálta magát és összehozta élete első szólólemezét, melynek turnéja június 23-án Budapestet is érinti majd.
Bármilyen hihetetlen, a Depeche Mode frontemberének 22 év kellett, hogy végre megírjon egy albumnyi dalt, de ha számba vesszük, hogy olyan szerzők szállították neki az énekelnivalót, mint Vince Clarke, majd - az utóbbi húsz évben - Martin Gore, valamelyest megérthető kisebbrendűségi komplexusa e téren. De ez is afféle papírszönynek bizonyult, és Gahan ugyanúgy legyűrte, mint drogfüggőségét, depresszióját és mindenféle bűntudatát, olyannyira, hogy már ironikusan tud rájuk visszatekinteni. Az egyértelmű drogos utalásokkal teli Dirty Sticky Floors című kislemezdal, a Dave szájharmonika-játékával fickósított Bottle Living (mely zeneileg a Personal Jesus és az I Feel You vonulatába illik) és a slide gitárral nyitó, majd a Massive Attack számára készült Craig Armstrong-féle vonóshangszereléseket idéző Black And Blue Again tartoznak leginkább ebbe a sötét zónába, míg a többi, melankolikusabb hangvételű darab a gyógyulás, a bizalom, a türelem, az érzések újrafelfedezése, a szerelem és a remény témakörében mozog, a Stay című dalt pedig egyenesen gyermeke születése ihlette. Pozitív lemez tehát, és jól is áll Dave-nek, személyes és hiteles anyag. New York-i zenészbarátjával, Knox Chandlerrel közösen írt számai ugyan nem kimagaslóak, de ízlésesen vegyítenek programozott és élő hangszereket, és egységes hangulatot teremtenek, aminek az sem árt, ha itt-ott rávetül a nagy kortársak árnya, egy cure-os basszusmenet vagy Bono énekstílusa.
2003.06.02
Craig Armstrong: As If To Nothing
„Amit csinálunk, már nem divatból népszerű” - The Cure
Massive Attack: 100th Window
U2: The Best Of 1990-2000



URL: http://est.hu/cikk/27363/cikk/27363/david_bowie_becsi_koncertje


Wiener Stadthalle, 2003. október 29.
David Bowie a Reality című új album megjelenésének örömén, hat év után újra igazi világturnéra indult. Az örökifjú brit énekes bécsi fellépése az A Reality Tour egyik leghosszabb és legjobb hangulatú koncertjeként fog bevonulni az évkönyvekbe.
Gail Ann Dorsey
David Bowie: Best Of Bowie
David Bowie: Everyone Says 'Hi'
David Bowie: Christiane F. (filmzenelemez)
David Bowie: All Saints
„És ti... hogy vagytok?” - The Dandy Warhols
Spiritualized: Amazing Grace
„Egyke vagyok” - Moby
John Lennon/Plastic Ono Band
Iggy Pop: Beat 'Em Up
Marilyn Manson bécsi koncertje 1
A poptörténet talán legnagyobb hatású, de biztosan a legváltozatosabb pályát befutó művésze, David Bowie valami miatt nagyon szereti Bécset. Nemcsak, hogy rendszeres visszatérőnek számít ott turnéival, de 1999 végén, mikor az `hours....` album megjelenése kapcsán összesen nyolc koncertet adott (és azok egy része is zártkörű volt), Bécs lett az egyik helyszín, és az új technikai lehetőségeket oly szívesen tesztelő Bowie épp ahhoz a fellépéshez szervezett internetes élő közvetítést. Az ezredfordulós szünet utáni visszatérést jelentő 2002-es Heathen albumhoz főleg fesztiválfellépések kapcsolódtak (például a Moby által szervezett Area Two amerikai utazó fesztiválon) és Ausztria akkor kimaradt, de most, hogy – alig egy évvel az előző lemez után – a jóval inkább koncertre termett Reality anyaga megjelent, a hat hónap alatt csaknem hetven állomást (észak-amerikai és európai helyszínek mellett Ausztráliát, Új-Zélandot és Japánt is) érintő világturnéból nem hiányozhat a bécsi dátum sem – az október 7-én Koppenhágában indított első szakasz 14. előadása.
Az előzenekar az európai turnén a portlandi Dandy Warhols, melynek frontembere, Courtney Taylor-Taylor maga is élő példája David Bowie hatásának, zene és imidzs terén egyaránt, mint ahogy eddigi négy albumuk ( The Dandy Warhols – 1995, ...The Dandy Warhols Come Down – 1997, Thirteen Tales From Urban Bohemia – 2000, Welcome To The Monkey House – 2003) is egy kaméleonszerű médiumzenekart mutat, mely hol a Velvet Underground, hol a kilencvenes évek eleji brit pszichedélia, hol a glam-rock és a Rolling Stones-retró, hol a szintipop vonalai mentén szerveződik. Egy előzenekari poszt tálcán kínálná az alkalmat, hogy háromnegyed órás programjukat lendületes és fülbemászó kislemezdalaikból állítsák össze, így növelve eladásaikat Bowie széles közönségének körében, de a két gitárost, egy dobost és egy szintis-csörgős csajt egyesítő kvartett a Not If You Were The Last Junkie On Earth című nyitódal („ sosem gondoltam volna, hogy junkie vagy, hiszen a heroin már olyan divatjamúlt dolog ”) után egy vendégtrombitással kiegészülve mélyre süllyed a Jesus And Mary Chain, Spiritualized és Ride fémjelezte pszichedelikus noise-örvénybe, és onnan csak a végére bukkan elő, de akkor már a világhíres Bohemian Like You , illetve az új album szintipopos stúdióhangzását élőben elvető You Were The Last High és We Used To Be Friends is valahogy ernyedten hangzik (ehhez nyilván a hanyag keverésből adódó tompa hangzás is hozzájárul).
Az átszerelés közben bőven van idő tanulmányozni a minimalista színpadképet, melyet egy nagy háttérvászon és a színpadot hátulról, illetve mindkét oldalról körbefogó magasított kifutó alkot, a két szélen néhány fejjel lefelé belógatott csupasz szürke ág jelképes „erdejével” – biztosak lehetünk, hogy ez az este nem a speciális effektekről fog szólni. Háromnegyed kilenc után nem sokkal David Bowie hangját ismerhetjük fel, ez már a koncert intrója, egy zenekari dzsemmelés felvétele, melyet kis animáció kísér a háttérvásznakon, majd azok előtt sorra felbukkan a bevonuló zenészek sziluettje is. Bowie kísérői ezúttal hatan vannak, eggyel kevesebben, mint legutóbbi Stadthalle-koncertjén (az Outside turnéján, 1996 elején), viszont kettővel többen, mint az 1997-es Earthling album Budapestet is érintő körútján. A kopasz feka basszista-vokalistanő, Gail Ann Dorsey és a Bowie-t már több mint harminc éve szolgáló zongorista, a szintén kopasz Mike Garson arról a bizonyos Sziget-koncertről is ismerős lehet a Stadthalléban szép számban jelenlévő magyar nézőknek. Az elmúlt tíz év szinte minden David Bowie-lemezén játszó fekete dobos, Sterling Campbell a már említett `99-es bécsi koncerten is ott volt, a két gitáros közül Earl Slick már a hetvenes évek közepén is kísérte Bowie-t, míg szintén impresszív sessionzenészi múlttal rendelkező Gerry Leonard a 2000-ben felvett (de meg nem jelent) Toy album óta van mellette, a kísérőzenekar legújabb tagja pedig a tavaly csatlakozott fekete Catherine Russell, aki hol billentyűkön, hol akusztikus gitáron, hol ütőhangszereken, hol vokalistaként egészíti ki a hangzást. Maga David Bowie jobb oldalról érkezik óriási ováció közepett és már szól is egyik legnagyobb slágere hetvenes évek eleji glam korszakából, a Rebel Rebel . Az 56 éves sovány szőke herceg jobban néz ki, mint az elmúlt évtizedben bármikor, kábé húsz évet simán letagadhatna a korából, fekete farmerban és fekete dzsekiben feszít, nyakában bordó sál, vastag barna bőröve lazán kilóg előre, mintha egy nagy lengő bráner lenne. A cool faktort a New Killer Star című aktuális kislemezdal alatt egy hófehér elektromos gitárral emeli még tovább.
Az új lemez címadó dala, az őrjöngő Reality jön (ezt a turné kezdete óta még csak másodszor játsszák), majd ismét egy hetvenes évekbeli dal, a John Lennonnal közösen írt és azóta oly sokak által lekoppintott Fame feszes fehér funkja. „ Több korszakból játszunk dalokat. Néhányat ismertek majd, néhányat nem fogtok ismerni – haha! –, de nem érdekel ” – poénkodik Bowie (akinek már rég több korszaka van, mint hogy azok mindegyikét szemléltetni tudná egyetlen koncert szűk keretében), és a Pixies együttestől feldolgozott Cactus után tényleg egy obskúrus számmal áll elő: a Sister Midnight az, amit Iggy Poppal közösen, annak The Idiot című lemezére írt 1976-ban. „ Képzeljétek azt, hogy egy kis klubban vagyunk ” – folytatja az évődést a tizenvalahányezres közönséggel, majd hogy ezt a fantáziát táplálja, odaszól egy nézőnek: „ Szia! Hogy hívnak? ” A Heathen egyik tempósabb, fülbemászóbb dala, az Afraid jön, majd – „ na, ezt ismerni fogjátok! ” – belekezdenek a China Girl be, melynek nagy részét Bowie a színpadtól balra ülő nézők felé fordulva, nekik integetve énekli (ez a szám szintén ugyanúgy, akkor és ott született, mint a Sister Midnight , azzal a különbséggel, hogy az Iggy-féle eredeti után néhány évvel, 1983-ban Bowie is lemezre vette – és az ő csinos feldolgozásában világsláger lett belőle). Ezután ismét az új albumról következik egy dal, a gúnyos-politikus Fall Dog Bombs The Moon , mely alatt Bowie egy szép nagy Gretsch gitáron penget, majd egy újabb egzaltált darab, a Hallo Spaceboy , melyet a jobb oldali emelvényre kiállva énekel, a közönséget hergelve.
Ezután csendesülés, a színpadon csak Garson, Leonard és Bowie marad, így kezdik a Heathen nyitódalát, a Sunday -t, melynek végére lassan mindenki visszatér, akkor viszont az énekes tűnik el, míg Slick jóízűt szólózik. „ Most kaptok egy ajándékot: a következő számot Gail Ann Dorsey énekli velem ” – konferál a visszatérő David Bowie az Under Pressure előtt, melyben a (nyolcvanas években kezdett dalszerző-énekesnői karrierjéhez az I Used To Be... című új albummal nemrégiben visszatérő) kecses kis fekete basszistalány óriási közönségsikert aratva vállalja át Freddie Mercury énekrészeit. Szintén a nyolcvanas évek hajnaláról való a következő dal is, az Ashes To Ashes , aminek végén Garson szólózhat nagyot szintijén. Bowie „ ismerkedjetek meg a családdal! ” felkiáltással bemutatja zenészeit, évődik azon, hogy Gailen kis kabátja alatt nincsen ing, csak egy melltartó, aztán évődik egy sort a közönséggel is, hogy hányan ismerik az It Can`t Happen Here című ősrégi Frank Zappa-számot (nagy ordibálás), tényleg hányan ismerik (kisebb ordibálás), és hányan ismerik a hatvanas évek amerikai undergroundjának másik jeles képviselőjét, a Fugs együttest (minimális reakció). „ Na, most megfogtalak titeket! ”
„ Ezt ritkán játsszuk ” – mondja a Days előtt, pedig az új album egyik legbájosabb daláról van szó, akusztikus hangvételű darab, mindkét gitáros faszi 12 húroson penget, Bowie egy hosszú lábú széken ülve énekel. Aztán „ back to Radio Bowie ”: egy régi nagy sláger, a Fashion táncoltatja meg a népet, majd hasonló lüktetésben egy új dal, az ironikus Never Get Old („ sosem lesz elég a pénzből / sosem lesz elég a drogokból... / sosem lesz elég a szexből / sosem öregszem meg ”). Az 1995-ös Outside albumról való The Motel és a tavalyi 5.15 The Angels Have Gone atmoszférikus darabjai után a közönség nagy örömére megint régi slágerek kerülnek elő: az akusztikusra vett Loving The Alien és a laza latinos kezdése miatt sokáig csak szövegéről azonosítható Let`s Dance között egy azoknál bő tíz évvel korábbi dal is, a változatlanul hagyott Changes , az est legrégebbi Bowie-szerzeménye („ vigyázzatok, rockerek / hamarosan megöregedtek ” – szól az intelem 1971-ből, de mintha arra, aki mondja, nem vonatkozna).
„ Közeledik az éjfél, lekésitek a metrót. Hálózsákot hoztatok? ” – élcelődik az énekes háromnegyed 11 tájban, miután már 21 dalt lenyomott. A korábbi turnéállomásokon volt már olyan koncert is, ahol ráadásokkal együtt összesen 22 számot énekelt, de most láthatóan még egyáltalán nem kíván takarodót fújni. Ezen a turnén mintegy ötven dalból válogatnak, kellő teret engedve a spontaneitásnak, Bowie pillanatnyi kényének-kedvének, márpedig ezen az estén nemcsak elképesztő formában énekel (néhány nappal korábbi megfázásának nyomát sem hallani), de le is rí róla, hogy tényleg élvezi, amit csinál, inspirálja a közönség lelkesedése, mint ahogy zenészei is fényes hangulatban vannak (főleg hogy a turné elején járunk, még szinte minden koncert hoz váratlan fordulatokat). Az új albumról való She'll Drive The Big Car ban Bowie szájharmonikát vesz elő (ez a dal a stúdióváltozat kissé műanyag „`84-es hangzásával” szemben élőben szerencsére sokkal elevenebben és organikusabban szólal meg), majd egy meglepetés következik: „ Ezt a számot most játsszuk első vagy második alkalommal, szóval még nekünk is új ” – konferálja be a finom The Loneliest Guy -t (magán a turnén először énekli, csupán egy zártkörű – ám szatelliten közvetített – szeptember eleji londoni klubkoncerten mutatta be korábban). Ahogy a Sunday elején vagy a Loving The Alien ben, most is csak Garson és Leonard kíséri, miközben háttérvásznak egy teljes erdőt vetítenek mögéjük. Aztán visszatér az egész zenekar, és két masszív számmal folytatódik a műsor: a `97-es I'm Afraid Of Americans a témához illően szatirikus animációt kap, a `77-es ”Heroes” pedig az eredetinél lazább, kevésbé szigorú zenei felfogásban szólal meg, a közönség ütemes tapsával kísérve. A főprogramot a Heathen címadó záródala... izé, khm... zárja. Bowie a szám epikussá növő kódája alatt, mikor már nincs énekelnivalója, basszistanője mellé lép, kezét annak vállán nyugtatva áll és néz a közönségre. Felemelő pillanat, több is, mint egy pillanat.
A ráadásra az énekes ingben és mellényben tér vissza, a színpad baloldali emelvényén, hogy előadja a Reality záródalát, a dzsesszes Bring Me The Disco King et. Csak legöregebb barátja, Mike Garson jön, hogy zongorán kísérje, a dobalapok és a háttérvokálok felvételről mennek. A maratoni dal után visszatér a többi zenész is, Bowie leveszi a mellényét és előrejön a színpad közepére. ” Ezzel elérkeztünk a koncert feléhez... ” – közli (a műsor ekkor már két és fél órája tart – már most hosszabb, mint a turné bármelyik korábbi koncertje!). Persze csak viccel, ekkor már csak a záró Ziggy-blokk van hátra: pályafutása legfrenetikusabb sikert arató lemezének, az 1972-es The Rise And Fall Of Ziggy Stardust And The Spiders From Mars glam-konceptalbumnak a legdögösebb dalai, a Hang On To Yourself meg a Suffragette City bugija, és végül a katartikus címadó dal, a világ egyik legemlékezetesebb gitárriffjére épülő Ziggy Stardust . Ami aztán vissza is köt a nyitó Rebel Rebel hez, hogy a múlt keretébe zárja a jelent és a jövőt, hiszen David Bowie-nak – oly sok nagy sztárral ellentétben – mindegyikben van keresnivalója.
koncertfotók: Sióréti Gábor
2003.11.20



URL: http://est.hu/cikk/29638/cikk/29638/red_hot_chili_peppers_greatest_videos


Red Hot Chili Peppers: Greatest Videos
A Red Hot Chili Peppers 2003-as Greatest Hits válogatáslemezének limitált változatához bónusznak egy teljes értékű, komplett DVD járt, mely most külön kiadványként is megjelent – a hatnyelvű feliratozási lehetőségtől eltekintve változatlanul.
Red Hot Chili Peppers
Red Hot Chili Peppers: Live At Slane Castle
Red Hot Chili Peppers: Off The Map
John Frusciante: The Will To Death
Az időközben készült klip, a Fortune Faded című új dal zseblámpás fényszobor-fantáziája sajnos nem került rá utólag, de a gyűjtemény által átfogott másfél évtizedből jó néhány klip amúgy is hiányzik (főleg azok, melyek John Frusciante gitáros távollétében, annak helyetteseivel készültek). Ami azonban a zenekar szerint is „publikus”, az nagyon magas színvonalú. Az ezüstben csillogó Give It Away , a Gus Van Sant rendezte Under The Bridge , a szinkronúszó-musical koreográfiás Aeroplane , a húr nélküli gitárszólót bemutató Scar Tissue , a német expresszionizmust és M. C. Eschert megidéző Otherside , a videójátékot imitáló Californication , a hallatlanul vicces emberrablós-autós By The Way (ez utóbbi három klip a Dayton-Faris rendezőházaspárt dicséri) és a hétköznapi tárgyakkal humánművészetet létrehozó Can`t Stop – ezek mind hibátlan darabok, de a többi is simán a nagyon jó kategóriába sorolható. QQQQQ
Mindenhez választható felirat, az összes kliphez tartozik tartalmas audiokommentár a zenészektől, alkotóktól, öt kliphez kapunk színfalak mögötti felvételeket, a By The Way klipje egy negyedórás werkfilmmel válik még izgalmasabbá és akad egy szellemes hangbemutatkozás az audiokommentárhoz. Már ez is elég lenne, de a 2001-ben készült, önálló filmként is helytálló, háttérinformációkkal és ritka felvételekkel gazdagon tarkított 81 perces Roadwork című turnéfilm a végső érv. QQQQQ
2003 Hossz: 65 perc Kiadó: Warner Hang: angol 5.1 Extrák felirata: angol, francia, olasz, német, spanyol, portugál
2004.08.31



URL: http://est.hu/cikk/27384/cikk/27384/travis_12_memories


Travis: 12 Memories
(Independiente / Sony)
A skót Travis tagjai negyedik albumukon már nem a Radiohead hangmérnökével dolgoztak, hanem saját kezükbe vették a produceri feladatokat, és a csupaszodott hangzás mellé politikus hangvételt illesztettek.
A dalszerző-gitáros-énekes Fran Healy vezette Travis a britpop utolsó hullámával tűnt fel, no meg azzal, hogy Good Feeling című 1997-es debütalbumán milyen kölykös bájjal volt képes egyesíteni magában az Oasis és Radiohead hatását. A második albumra ( The Man Who – 1999) ebből már csak a Radiohead maradt, főleg hogy annak producere, Nigel Godrich is melléjük szegődött. A hirtelen milliós eladásokat produkáló és még Amerikában is sikert arató zenekar a visszafogottabb The Invisble Band albummal folytatta a Godrich-kollaborációt, és a 2001-es évben is övék lett a legjobban fogyó brit rocklemez (miközben a legkedvesebb, legszerényebb, legszimpatikusabb zenekar címet sem nagyon lehetett elvitatni tőlük). A következő évben azonban Neil Primrose dobos egy szerencsétlen fejesugrásból kifolyólag durván összetörte magát, és egy ideig az is kétséges volt, hogy képes lesz-e tovább zenélni. Egy hosszabb kényszerpihenő után a zenekar összegyűlt, ahol nem csak az derült ki, hogy Neil megbirkózik a feladattal, de az alkalmi próbazenélés villámgyorsan lemezfelvételbe is fordult, még arra sem volt érkezésük, hogy Godrich-ot beszervezzék, de talán igényük sem, hiszen végül is ez a session a zenekarról és annak újra-összekovácsolásáról szólt. Nigel Godrich atmoszférikus hangmesterkedései nélkül – a vonósokkal díszített Re-Offender kivételével – csupaszabb megszólalású számokat kaptak, az aktuális világhelyzet pedig kihozta Fran Healyből a protest dalost: a Hope segélyemezen egy szál gitárral elővezetett (a Travis-lemezre már zenekari verzióban került) The Beautiful Occupation és a focimeccsen felvett közönségénekeltetéssel záruló Peace The Fuck Out dühös háborúellenes dalok, míg az első kislemeznek választott Re-Offender témája a kapcsolaton/családon belüli brutalitás. Ezek a számok mind a lemez első felében csoportosulnak, rögtön a Quicksand című remek nyitódal után, az album azonban a második felére sajnos elpunnyad, önsajnálatba merül ( Paperclips, Mid-Life Krysis ), és ott már csak egy-egy pillanatra sejlik fel a Travis igazi tehetsége ( Somewhere Else, Happy To Hang Around ). Az pedig felesleges és béna húzás, hogy a tartalmát a 12 Memories címmel fennen hirdető lemezre a CD-játszó kijelzője szerint 11 track került, és a 12. dal „rejtett bónuszként” következik a 11. után, egy perc szünettel elválasztva.
az elején: 8/10 a végére: 7/10
2003.11.25
Travis: Flowers In The Window
Travis: Sing
Oasis: Heathen Chemistry



URL: http://est.hu/cikk/28818/cikk/28818/kurt_cobain_naplok


Kurt Cobain: Naplók
Nyilván a Nirvana rajongóinak érdeklődésére tarthat csupán számot a zenekar néhai frontemberének, Kurt Cobainnek a naplója, de ők nálunk is elég sokan vannak ahhoz, hogy kijelenthessük: a 2004-es magyar könyvpiac egyik legnagyobb szenzációjáról van szó.
Nirvana: Nirvana
Nirvana: Bleach
Courtney Love: America`s Sweetheart
A Vines müncheni koncertje
Mark Chatterton: U2 Enciklopédia
Halálának tízéves évfordulóján, néhány hónappal Charles R. Cross A mennyeknél súlyosabb című Cobain-életrajzának magyar kiadása után első kézből – saját kezűleg papírra vetett gondolataiból – ismerhetjük meg a kivételes tehetségű dalszerző-gitáros-énekes lelki világát, harcát a zeneiparral, a popkultúrával és önmagával. Az özvegy, Courtney Love által rendelkezésre bocsátott 27 naplófüzet és mappa 800 oldalnyi kézírásos anyagának mintegy egyharmadát tartalmazó nagyméretű kiadvány 2002 novemberében látott napvilágot, és az eredeti kiadás formátumát – igaz, nem színes, hanem fekete-fehérben verzióban – reprodukálja most a magyar változat is, a fordítást apró betűkkel a lap aljára (kaotikusabb oldalakon az adott firkák mellé) illesztve. A Nirvana név felvételét közlő 1988-as levéltől az 1994 márciusi római öngyilkossági kísérlet előtt a hotel jegyzettömbjére írt kifakadásig terjedő anyagban levelek, eszmefuttatások, kedvenc dalok és lemezek listái, rajzok, képregények, dalszövegvázlatok és kliptervek sorakoznak, korrekt fordításban, bár néhány mellényúlással: a „ my water broke ” például nem azt jelenti, hogy „ eltört a vizem ”, hanem azt, hogy „ elfolyt a magzatvizem ”, a Come As You Are profetikus „ I swear that I don`t have a gun ” („ esküszöm, nincs fegyverem ”) sorának végén pedig nem „ ...guy ” („ ...pasim ”) szerepel. A könyv végére a két fordító egyike, Nádori Péter igen alapos és szórakoztató jegyzeteteket írt, hogy még a mai kiskamaszok is megértsék a rengeteg kulturális utalást.
(Tericum Kiadó, 288 oldal, 4570 Ft)
2004.05.21



URL: http://est.hu/cikk/30595/cikk/30595/u2_how_to_dismantle_an_atomic_bomb


8/10 (6)
(Island / Universal)
Az ír U2 a kilencvenes évek posztmodern és groove-os kísérletezése után a 2000-es All That You Can't Leave Behind albummal és a hozzá kapcsolódó turné val visszatért a nyolcvanas évek őszinte rockhangzásához, és most a Vertigo című slágerrel bevezetett új lemezen is ezt az irányvonalat folytatja, ám ezúttal nyersebb és energikusabb dalokkal.
Állítólag The Edge már nagyon unta Bono politikusokkal való parolázását és valami agresszív rock`n`rollt akart játszani, amire a nyitó Vertigo vagy a Who-receptet használó All Because Of You esetében lehetőséget is kapott. Az albumcím – és a korhangulat – alapján erősen átpolitizált lemezt várhattunk a U2-tól, de meglepő módon ez a zenekar egyik legkevésbé politikus anyaga. Oké, a lemez experimentális számának számító bluesos Love And Peace Or Else -ben a civódó szerelmeseknek közel-keleti háborús utalások festenek hátteret, a nagyívű Crumbs From Your Table a harmadik világ egyenlőtlen helyzetét idézi meg és a nagy slágernek ígérkező City Of Blinding Lights kapcsán is asszociálhatunk a terrortámadást elszenvedett New Yorkra, de ez inkább egy spirituális lemez (szeretetről, szerelemről, hűségről, halandóságról, hitről és hasonló nagy témákról), melyet nagyrészt – a szövegek szintjén legalábbis – Bono apjának, Bob Hewsonnak a halála ihletett (a lebegős One Step Closer például – mely címét egy Noel Gallagherrel folytatott beszélgetésből nyerte – az élet és halál közti úton játszódik). Az előző album soulos felhangjai ezúttal is előjönnek (az először a temetésen énekelt Sometimes You Can`t Make It On Your Own vagy az inkább a középrészében kis Motown-betéttel spékelt A Man And A Woman esetében), de a fő jellemző a nyolcvanas évek (leginkább az 1984-es The Unforgettable Fire ) epikus U2-hangzásának látványos visszatérése, „ ó-o-óó jee-e-e ” vokálokkal és stadionboldogító dallamokkal, és persze The Edge megunhatatlan gitártémáival, azonban a két évtizeddel ezelőtti atmoszférikus Eno/Lanois-hangképeknél jóval lecsupaszítottabban, ami nem feltétlenül pozitívum. A How To Dismantle An Atomic Bomb ha nem is újító vagy különleges, de markáns és hatásos rocklemez: a jól bevált munkatársak (a korai lemezek után most ismét vezető pozícióba kerülő Steve Lillywhite, továbbá Brian Eno, Daniel Lanois, Flood és Nellee Hooper) mellett például a veterán Chris Thomas és az eklektikus dance-hibridjeivel feltűnt ifjú Garret ”Jacknife” Lee produceri segédletével a dublini Hanover Quay főhadiszálláson és Dél-Franciaországban rögzített albumra a negyvenes éveikbe lépett zenészek erős, magabiztos dalokat sorakoztattak fel, amelyek kiválóan fognak működni a 2005 márciusában induló világturnén.
Az album brit és japán kiadásának végén bónuszként egy 12. szám is szerepel, de ne érezzük magunkat megrövidítve: az akusztikus gitár vitte Fast Cars ugyan jó kis dal, de egzotikus felhangjaival és frivol szövegével (eredeti címe Xanax And Wine volt!) nagyon kilóg a lemezről, sokkal inkább kislemez B-oldalra való.
2004.11.29
U2: Elevation 2001 – U2 Live From Boston
U2: U2 Go Home
The Million Dollar Hotel (filmzenelemez) 2
The Who: Then And Now
Oasis: Definitely Maybe



URL: http://est.hu/cikk/30722/cikk/30722/nagy_sandor_triszexualis_volt_-_oliver_stone


Nagy Sándor triszexuális volt – Oliver Stone
Az izgalmas témaválasztásaival, didaktikus és hatásvadász, de szórakoztató filmstílusával elhíresült amerikai rendező, a háromszoros Oscar-díjas Oliver Stone új filmje, a Nagy Sándor, a hódító bemutatójának alkalmából látogatott Budapestre, ahol az est.hu-nak is nyilatkozott.
Az 1946-os születésű Oliver Stone a New York-i filmfőiskolán Martin Scorsese tanítványa volt, rendezőként olcsó horrorokkal kezdte pályáját, de közben másoknak írt forgatókönyveivel tette ismertté a nevét (az Éjféli Expressz ért Oscar-díjat is kapott, de A sebhelyesarcú , a Conan, a barbár , A sárkány éve , sőt később az Evita is az ő nevéhez fűződik). A nagy áttörést A szakasz című 1986-os rendezése jelentette, melyet saját vietnami élményei ihlettek: nemcsak maga a film, de a rendező is Oscart nyert, ahogy aztán Vietnam-trilógiájának következő darabjáért, a Született július 4-én című 1989-es munkájáért is. Nemzedékének nagy évtizedét, a hatvanas évek elejétől a hetvenes évek elejéig terjedő időszakot tárgyaló munkái ( A szakasz, Született július 4-én, The Doors, JFK, Ég és föld, Nixon ) mellett néha kortárs témákhoz is nyúl, ahogy a Tőzsdecápák , a Quentin Tarantino nyomán készült Született gyilkosok , a legélvezetesebb filmjének számító Halálkanyar vagy legutóbb a profisport világában játszódó Minden héten háború esetében tette, továbbá készít politikai dokumentumfilmeket is (Fidel Castro-interjúja, a Comandante nálunk is látható volt), a kosztümös történelmi film azonban újdonság nála. A 150 millió dollárból, Colin Farrell-lel, Angelina Jolie-val, Val Kilmerrel és Anthony Hopkinsszal forgatott Nagy Sándor, a hódító azonban nem valószínű, hogy bevonul a műfaj klasszikusai közé: az egész egy nagy katyvasszá állt össze, pontosabban nem állt össze – itt még a hatásvadászat sem működik! Azonban maga a rendező – egy önfejű nagygenerációs figura, akit nemcsak huszonévesen, de ötven felett is letartóztattak már könnyűdrogok miatt – elég érdekes ahhoz, hogy élete első magyarországi látogatásán elbeszélgessünk vele. Magas, udvarias, jó humorú, energikus ember, aki mostanra szerencsésen megszabadult a Comandante forgatásán viselt latin-amerikai kalandorbajuszától.
- Régóta tervezte már, hogy Nagy Sándorról forgat filmet. Miért volt ez ennyire fontos Önnek?
- Még soha nem forgattam korábban kosztümös filmet, ez az első alkalom. Végre feltornáztam magam idáig. Számomra ez a legnagyobb filmes műfaj. Ráadásul pont arról a történelmi figuráról adódott alkalmam filmet csinálni, aki szerintem a legizgalmasabb ember a világtörténelemben. Több dolog történt vele, mint bárkivel. Ő volt az első abban, amit véghez vitt. Senki nem ért a nyomába, ami a sikerét, a hódításait illeti. Sosem élt nagyobb uralkodó a világon, mint Alexandrosz. 27 éves korára – ó, istenem – elfoglalta a világot. És meg is változtatta azt. Megváltoztatta a világ térképét és a világ gondolkodásmódját is.
- Hogyan alakult a filmterv az évek során?
- Valamikor 1989-ben kezdtem először tervezni, de akkor még nem voltam benne biztos, hogy valaha is megcsinálom. Egy német producerrel tárgyaltam, Thomas Schühlyvel, aki a Münchausen báró kalandjai című Terry Gilliam-filmen is dolgozott. Amolyan igazi álmodozó volt, mint Münchausen. Szóval nem gondoltam, hogy tényleg lesz is valami a dologból. Beszéltünk Val Kilmerrel, sőt – mivel benne volt a kezem annak idején a Conan, a barbár forgatókönyvében – Arnold Schwarzeneggerrel is. De az hülye ötlet volt, Arnoldnak túl erős az akcentusa. Szóval Val Kilmer, akivel a Doors-filmet is forgattam, ő lehetett volna a főszereplő ( Kilmer végül bekerült a 2004-es verzióba is, de akkor már Alexandrosz apjának, Philipposznak a szerepében – a szerk. ). De akkor még nem volt jó forgatókönyvünk. Aztán 1996-ban újra tárgyalni kezdtem a filmötletről, akkor már Tom Cruise-zal, a producer pedig Andy Vajna lett volna ( tévesen Vanjának ejti, pont úgy, ahogy Ványa bácsi nevét ejtik angolul – a szerk. ), a Synergie cég beszállt volna. De akkor sem volt még jó a forgatókönyv. Írtam egyet, de az nem tetszett. 2001-ben aztán Moritz Borman, egy másik német producer került be a képbe, és ő szerezte a pénzt Nagy-Britanniából, Németországból és Franciaországból. Hangsúlyozni szeretném, hogy ez egy európai produkció. Az amerikaiak a legvégén jöttek csak. Sajnos az amerikaiakat nem nagyon érdekli Alexandrosz, nem érzik, hogy bármi közük lenne hozzá, nem igazán része a történelmüknek. Magyarországon tanítják Nagy Sándor történetét, ugye? Mert Amerikában nem.
- Milyen kutatásokat végzett a film előkészítésekor, mennyit olvasott hozzá?
- Körülbelül húsz könyvet olvastam, de masszív könyvek voltak. Sok kutatóval dolgoztam együtt. Amikor az ember filmet forgat, együtt dolgozik építészekkel, ruhatervezőkkel, csupa olyan emberrel, akik a saját kutatásaikat folytatják az adott témakörben. Például hogy milyen hangszerek legyenek, milyen díszletek és milyen kellékek. Voltak Görögország-szakértőink – Robin Lane Fox oxfordi professzor volt a fő görögtudorunk, aki az Alexander című könyvet írta 1973-ban –, voltak Babilónia-szakértőink, Egyiptom-szakértőink is, és egy kicsit kellett készülnünk Baktriából is, ami a mai Afganisztán és Üzbegisztán helyén helyezkedett el. Indiáról viszonylag keveset lehetett tudni, de amit lehetett, azt megtudtuk.
tovább az interjú 2. részéhez >>
2004.12.10
2015. május 7 - 13.
Távol a mennyországtól amerikai-francia melodráma, 2002
Búcsú Marokkótól francia filmdráma, 2012
Százkarátos szerelem francia vígjáték, 2014
A király beszéde amerikai-angol-ausztrál történelmi dráma, 2010



URL: http://est.hu/cikk/30767/cikk/30767/depeche_mode_remixes_81-04


Depeche Mode: Remixes 81-04
A negyedszázados jubileumához közeledő Depeche Mode egy dupla remixalbummal örvendeztette meg rajongóit, sőt a kiadványból egy korlátozott példányszámú háromlemezes verzió is napvilágot látott. Érdemes ez utóbbit beszereznünk, hiszen néhány igazán jó darabról kellene lemondanunk, ha a sima (kétlemezes) változatot választanánk. Még a legfanatikusabb DM-rajongókat is meglepte valamivel az együttes: végre CD-re került néhány olyan remix is, ami eddig csak kazettán vagy bakeliten volt elérhető.
A kiadvány alapvetően kétfajta remixtípust tartalmaz: népszerű és/vagy jól sikerült klasszikus mixeket, és kimondottan a válogatáshoz készített újakat. A zenekar billentyűse, Andy Fletcher a Personal Jesus ból készült Pump Mix et jelölte meg személyes kedvencének a klasszikus mixek közül, míg a frissebb átdolgozásokból a Goldfrapp és az Air munkáját emelte ki (az előbbi duó a Halo , az utóbbi a Home című számhoz nyúlt hozzá). Ebben mélyen egyet kell vele értenünk, ezek tényleg a legjobbak közé tartoznak. Andy szerint a jó remix teljesen új értelmet ad az eredeti koncepciónak, ezért is elégedett például az Air keverésével, hiszen a francia együttes új ritmikát és új akkordokat is illesztett az éneksávhoz, és így az ő változatuk – Fletcher megfogalmazása szerint – még talán jobbra is sikerült, mint az eredeti.
A Depeche Mode tagjai hosszú időt töltöttek az újrakeverések kiválogatásával, így tényleg a kedvenceik kerülhettek fel a korongokra, de helyet kapott néhány régi darab is a remixelés hajnaláról, amelyeket még az együttes maga készített, többnyire Daniel Miller producer segítségével. Másfelől a hallgató olyan remixerek neveivel találkozhat, mint az Underworld, a Portishead, Timo Maas, Kruder & Dorfmeister, Danny Tenaglia, William Orbit, Adrian Sherwood, DJ Shadow, DJ Muggs (Cypress Hill), Jack Danger (Meat Beat Manifesto) vagy Mike Shinoda a Linkin Parkból, aki az újfent kislemezes Enjoy The Silence -t rockosította, kissé talán fantáziátlan módon, de a remixverzió slágerlistás helyezése alapján úgy tűnik, a fiatalok legnagyobb megelégedésére.
Ha a gyűjtők féktelen étvágyának maximális kielégítésére nem is alkalmas, a Remixes 81-04 kiváló betekintést nyújt az együttes tekintélyes remixrengetegébe. Bátran ajánlhatjuk tehát a válogatást azoknak, akik kíváncsiak, hogy hogyan sikerült újraértelmezni az elektronikus popzene úttörőinek (ma már nagy öregjeinek) dalait az elmúlt húszegynéhány év alatt, a nyolcvanas évek elejétől egészen napjainkig. Színes és érdekes összeállítás, a remixkészítés egyfajta történeti áttekintése, még ha nem is mindegyik verzió nyeri el tetszésünket.
Wittinger György
2004.12.15
Remixes 81-04 microsite
Depeche Mode: Devotional
Depeche Mode: Videos 86>98+
Depeche Mode: Exciter 1
Recoil: Liquid
Goldfrapp: Wonderful Electric - Live In London
A Scissor Sisters, a Phoenix és az Air bécsi koncertje
DJ Shadow bécsi fellépése
Underworld: 1992-2002
Timo Maas: Loud
Linkin Park: Meteora
Kruder & Dorfmeister: DJ-Kicks
Adrian Sherwood: Never Trust A Hippy
Cypress Hill: Till Death Do Us Part
Portishead: Roseland New York
Johnny Cash: Hurt / Personal Jesus
Andrea Parker: DJ-Kicks
Thank U... Too - A Tribute To Depeche Mode



URL: http://est.hu/cikk/31298/cikk/31298/metallica_cunning_stunts


Metallica: Cunning Stunts
Az 1996-ban kiadott Load című album a Metallica gyengébb munkái közé tartozik, az azt követő Poor Touring Me elnevezésű koncertkörút viszont a legjobb formájában találta a zenekart. A '97 májusában, a texasi Fort Worth-ben rögzített anyagot eleve DVD-megjelenésre szánták (a kétlemezes anyag első kiadása még 1998 végén került piacra), és a gondos előkészületeknek meg is lett az eredménye.
Metallica: St. Anger
Metallica: Some Kind Of Monster EP
A teljes egészében digitális kamerákkal rögzített fellépések aprólékosan kidolgozott látványelemei (impozáns színpadkép, látványos fény- és pirotechnika, megrendezett „katasztrófajelenet”) remekül sikerültek, és a profi filmezésnek köszönhetően a felvételeken kiválóan átjön a koncert hangulata. A Load kedvéért régi imidzsétől (például a hajkoronáktól) megvált zenekar remekül funkcionál, a néhány évvel később olajra lépő Jason Newstead basszista itt még láthatóan remekül érzi magát, James Hetfield frontember pedig még depressziós-alkoholista időszaka előtt, ereje teljében nyúzza gitárját. A bő kétórás programban minden korábbi lemez képviselteti magát, bár az akkori friss dalok kapják a hangsúlyosabb szerepet.
QQQQ
Bőséges fotógaléria (mintegy ezer fotóval), a koncert technikai apparátusának bemutatása, színpad mögötti felvételek, rövid interjúk a zenekar tagjaival. A dalszövegek angol nyelven feliratozhatók. A koncert három száma váltogatható kameraállásokból is megtekinthető.
2004 Hossz: 131 perc Kiadó: Universal Hang: angol 5.1
2005.02.07



URL: http://est.hu/cikk/31180/cikk/31180/kylie_minogue_ultimate_kylie


Kylie Minogue: Ultimate Kylie
(Parlophone / EMI)
Az ausztrál pophercegnőnek eddig már több válogatáslemeze is kapható volt, de most először készült olyan, mely a bő másfél évtizedes karrier teljes keresztmetszetét adja.
A nyolcvanas évek végén és a kilencvenes évek elején a Stock-Aitken-Waterman slágergyárban született gagyi kis slágereket már 1992-ben összegyűjtötte egy Greatest Hits (sőt legutóbb 2002-ben is, egy olyan méltatlan borítóval, amelyen nem is Kylie teste volt látható!), az 1994 és `98 közti indie - a független Deconstruction kiadónál töltött – periódust pedig 2000 végén megjelent Hits+ összegezte, sőt a Mushroom és a Deconstruction 2003-ban egyesítette forrásait a Greatest Hits 87-97 , illetve a Greatest Hits 87-99 gyűjteményekre, de ezek mind csak kiegészítők lehettek az EMI-nál kijött új sikeralbumok, a Light Years , a Fever és a Body Language tucatnyi slágere mellé. Nos, örömmel jelenthetjük, hogy most végre az összes kiadó kiegyezett egy kétlemezes ultimate válogatás kedvéért (ahogy például nemrég a Forty Licks című Rolling Stones-kompiláció vagy az O, Yeah! - Ultimate Aerosmith Hits esetében is történt).
Az első lemezen hallható a Stock-Aitken-Waterman éra az I Should Be So Lucky tól a szerződészáró Celebration feldolgozásig, a másodikon pedig a Deconstruction periódus a Confide In Me -től a Breathe -ig (plusz a Nick Cave-vel közös Where The Wild Roses Grow halálballada), illetve az ezredfordulós sikerszéria a Spinning Around tól kezdve, sőt a végére két új dal is került: a szinti-diszkós Giving You Up és a Scissor Sisters-tagokkal írt és rögzített I Believe In You . Örömünk azonban nem lehet teljes, hiszen 33 számos válogatásról hiányzik néhány fontos kislemezdal: az első korongról például a Finer Feelings , a másodikról pedig a Manic Street Preachers-tagokkal készült Some Kind Of Bliss és a Robbie Williamstől kapott Your Disco Needs You (ezek még simán elfértek volna, nem a CD-formátum befogadóképességén múlt).
CD1: 6/10 CD2: 8/10
Kylie Minogue: Body Language Live
Kylie Minogue bécsi koncertje
Kylie: Kyliefever 2002
Kylie Minogue: In Your Eyes
Kylie Minogue: Can't Get You Out Of My Head
Kylie: Live in Sydney
Robbie Williams/Kylie Minogue: Kids
Robbie Williams: Greatest Hits
Nick Cave & The Bad Seeds: Abattoir Blues / The Lyre Of Orpheus
Scissor Sisters: Scissor Sisters
Manic Street Preachers: Lifeblood
Britney Spears: Greatest Hits – My Prerogative



URL: http://est.hu/cikk/31095/cikk/31095/nirvana_with_the_lights_out


Nirvana: With The Lights Out
2005 januárjától végre már Magyarországon is kapható a With The Lights Out című Nirvana-díszdoboz, mely 61 ritka felvételt, B-oldalas dalt, demót, stúdió-, próbatermi vagy rádiós anyagot (köztük rengeteg eddig kiadatlan dolgot) összegyűjtő három CD-je mellett egy DVD-t is tartalmaz (további húsz számmal, összesen nyolcvan percnyi videófelvétellel).
A jogi kavarások miatt már a Nirvana-válogatáslemez is csúszott egy évet, a régóta ígért box set azonban még annál is többet. Végül sikerült elérni, hogy ha Kurt Cobain halálának tízéves évfordulójára nem is, de legalább még abban a naptári az évben, 2004 végén kiadásra kerüljön. Az elmúlt egy évtizedben a kalózlemez piac számtalan kiadvánnyal próbálta betölteni az űrt, és kielégíteni azokat, akik a három stúdióalbummal ( Bleach – 1989, Nevermind – 1992, In Utero – 1993), egy ritkaságválogatással ( Incesticide – 1992), egy akusztikus ( Unplugged In New York ) és egy elektromos koncertlemezzel ( From The Muddy Banks Of The Wishkah ) kijelölt hivatalos Nirvana-életművet kevésnek érezték (mert bizony kevés is). A mostani With The Lights Out gyűjtemény egy része tehát az elszántabb rajongóknak már ismerős lehet (például a kiválóan indult Outcesticide kalózlemez-sorozatról), de így is bőven akadnak rajta kincsek és meglepetések.
A három CD nagyrészt kronologikus sorrendben sorakoztatja a ritkaságokat és kiadatlan felvételeket, hozzávetőlegesen a stúdióalbumok által fémjelzett három periódus szerint tagolva. Bár a kiadványhoz mellékelt, képekkel és dalinfókkal teli 60 oldalas füzetben a Nirvana-időszámítás az 1985 végén felvett Fecal Matter-demókazettával kezdődik (amit az akkor 18 éves Cobain a mentorával, a dobosként később is többször kisegítő Melvins-tag Dale Croverrel rögzített), arról nem hallunk semmit: az első felvétel egy Led Zeppelin-feldolgozás, a Heartbreaker a gitáros-énekes Kurt Cobain és a basszista Krist Novoselic közös zenekarának legelső nyilvános fellépéséről, valamikor 1987 márciusából, valami házibuliról (ekkor még nem volt fix nevük, a Nirvanát csak 1988 márciusában vették fel, két koncerttel azelőtt, hogy Chad Channing dobos csatlakozott volna hozzájuk). Néhány próbateremben vagy rádióstúdióban rögzített felvétel után `88 januárjából még kapunk három dalt koncertfelvételről, de onnantól kezdve több olyat nem: a hátralévő 51 számban a hangminőség igencsak változó, de közönségzaj nem zavarja a műélvezetet! Az erdei punk hard rock uralta első CD kuriózumai között halljuk Kurt néhány szólódemóját (köztük a Polly '88-as zsengéjét), a Screeming Trees-vezér Mark Lanegannel közösen tervezett Leadbelly-feldolgozásprojekthez készült anyagokat, és az egyetlen stúdiófelvételt, amit – az 1989-ben rövid ideig zenekari tagnak számító Jason Everman másodgitárossal kiegészülve – kvartettként rögzített a Nirvana (a Dive e korai verziója mellett a Do You Love Me című Kiss-feldolgozást is vele vették fel, de az sajnos ide nem került fel).
A második CD Kurt néhány akusztikus gitáros szólófelvételével indul (köztük az Opinion című elsőrangú kis darabbal, ami már az első Outcesticide kiadványnak is a fénypontja volt), aztán ízelítőt kapunk az első Butch Viggel közös munkából, 1990 áprilisából (a Here She Comes Now című Velvet Underground-feldolgozás mellett ekkor rögzítették a Stay Away vázlatának számító Pay To Play -t és az In Bloom első változatát, amit egy korabeli videoklippel megtámogatva a DVD-n találunk meg!). Ekkor már csak Dave Grohl dobos hiányzott a tökéletes keverékhez, és ő 1990 októberében meg is érkezett, a zenekar második Peel Session jét már vele vették fel a BBC-ben (a D-7 című Wipers-feldolgozás innen való). Halljuk a Smells Like Teen Spirit próbatermi demóját `91 elejéről, majd az ominózus nemzedéki dal Butch Vig-féle keverését (továbbá a Breed nyers mixét), Andy Wallace későbbi polírozása nélkül, legjobban mégis a szintén a Nevermind session idején felvett, ám az albumról lemaradt daloknak, a Verse Chorus Verse -nek és az Old Age -nek örülhetünk (ez utóbbit 1993-ban a Hole is felvette egy maxira, Hole-szerzeményként feltűntetve – lebuktál, Courtney, te büdös ribanc!). Szintén ezen a második CD-n hallható a Curmudgeon (a Lithium kislemez B-oldalas dala), a besztofról hiányolt Oh The Guilt (a Jesus Lizarddal közös split single -ről), a Return Of The Rat (egy második Wipers-feldolgozás), továbbá az Endless, Nameless kilencperces őrülete és a Dumb egy `91-es Peel Session anyagából (Kurt 1991 közepére már legalább ötöt megírt azok közül a dalok közül, amik aztán a `93 őszén megjelent, Steve Albini producerrel felvett In Utero albumra kerültek!).
A Rape Me szóló-, majd (gyereksírással súlyosbított) zenekari demójával nyitó harmadik CD-re az In Utero dalok korai vázlatai mellé az albumról lemaradt számok kerültek (az 1993-as The Beavis & Butt-Head Experience válogatáson kikötött I Hate Myself And I Want To Die , a No Alternative jótékonysági lemezen – az amúgy már foglalt – Verse Chorus Verse cím alatt publikált Sappy , továbbá a Dave Grohl által írt és énekelt Marigold című B-oldalas dal), az 1993. januári Rio de Janeiró-i alkalmi stúdiózás néhány gyümölcse (például a Moist Vagina vagy egy bő hatperces dzsem), továbbá Kurt két 1994-es akusztikus szólódemója, az utolsó befejezett Nirvana-szám alapját képező You Know You`re Right és a már mindörökre befejezetlen maradt Do Re Mi .
A negyedik korong egy DVD – bármily meglepő, ez a Nirvana első hivatalos DVD-kiadványa! A mintegy nyolcvan percnyi videóanyag egy 1988-as zenekari próbától egy 1993-as riói stúdiófelvételig terjed (Kurt dobokon, Dave basszuson, Krist gitáron adja elő a Seasons In The Sun című popslágert, ami már maga is feldolgozás volt Jacques Brel Le Moribond című halálközeli dalából), de láthatjuk a Nirvanát az 1989-es négytagú felállásában, az In Bloom 1990-es verziójának klipjét a Sub Pop korszakból, Dave Grohl legelső fellépését a zenekarral, a Smell Like Teen Spirit és a Pennyroyal Tea legelső koncertváltozatát 1991 tavaszáról, home movie -részleteket és a híres videoklipek néhány kimaradt jelenetét, továbbá a Talk To Me című kiadatlan dalt egy meglepetéskoncerten (Kurt ezt a számot Iggy Popnak szánta, de a mocsok Iggy a mai napig nem vette lemezre).
Összességében a With The Lights Out kincsekkel teli doboz, főleg a kalózucuccokat nem ismerők számára, de kicsit még így is kielégítetlenül hagyja a perfekcionista rajongókat, hiszen hiányzik róla néhány B-oldal (például a Spank Thru vagy az Even In His Youth stúdióverziója), néhány feldolgozás (a már említett Kiss-dal mellett például az igen jó minőségben fennmaradt The Money Will Roll Right In című Fang-átirat). Hogy arról a bizonyos 1985-ös Fecal Matter-kazettáról ne is beszéljünk, amivel az egész karrier elindult...
2005.01.17
Nirvana-díszdoboz
Egy lista kiadatlan Nirvana-számokról
Az 1989-es budapesti koncert plakátja
Az 1989-es európai turné menetrendje
Foo Fighters: One By One
Probot: Probot
Mark Lanegan Band: Bubblegum
Led Zeppelin: How The West Was Won
Lou Reed: NYC Man
Iggy & The Stooges: Live In Detroit
Garbage: Beautifulgarbage
Pixies: Wave Of Mutilation – Best Of Pixies
Placebo: Once More With Feeling – Singles 1996–2004
Puddle Of Mudd: Come Clean 1
Ha valaki meg tudná mondani, hogy honnan tudom megrendelni ezt a ritkaságot, nagyon szépen kérem, hogy dobjom meg egy linkkel az alábbi e-mail címen: pbalintthecool@hotmail.com előre is köszönöm!
2009-03-22 20:40:34



URL: http://est.hu/cikk/31745/cikk/31745/nem_felunk_nagyok_lenni_-_the_killers


A 2004 legjobb lemezei listákon kikerülhetetlen volt a nyolcvanas évekbeli angol poszt-punk/new wave zenekarok örökségét elegáns slágerzenévé alakító amerikai Killers bemutatkozó albuma, a Hot Fuss , mely ráadásul jelentős kereskedelmi sikert is aratott: Nagy-Britanniában listavezető és tripla platina lett, de az Egyesült Államokban is milliós eladást ért el. Az est.hu stábja az európai turné bécsi állomásán találkozott a Las Vegas-i kvartettel, mely a tervek szerint a U2 előzenekarént júliusban is visszatér majd az osztrák fővárosba.
Az 1981-es születésű Brandon Flowers énekes-billentyűs és nála négy-öt évvel idősebb társai, a gitáros Dave Keuning, a basszista Mark Stoemer és a dobos Ronnie Vanucci a legamerikaibb városban, Las Vegasban tűzték zászlajukra az angol zenét, a Cure, a Smiths, a Joy Division, a New Order és a Duran Duran – illetve az azokkal egy időben indult, de csak a britpop idején befutott Pulp – örökségét, és ennek a két évtizeddel korábbi zenei világnak az ügyesen modernizált, divatosra igazított változatához a sztárkvalitású frontember súlyos szerelmi csalódás ihlette, baljós, sötét romantikájú, enigmatikus szövegeit illesztették. A Killers zeneileg az Interpol ( Turn On The Bright Lights , Antics ), kinézetre a Strokes ( Is This It , Room On Fire ) testvére, de az előbbinél frivolabb, az utóbbinál elegánsabb, és mindkét New York-i zenekarnál slágeresebb. És népszerűbb, már most is, pedig igazán csak 2005 elején kezdett befutni: Nagy-Britanniában a Somebody Told Me kislemezdal januári újrakiadása végre No.1 pozícióba lökte az akkor már fél éve piacon lévő albumot, Amerikában pedig a látványos új videoklippel megtámogatott Mr. Brightside -nak köszönhetően érte el a Hot Fuss az egymillió eladott példány után járó platina státuszt (úgy, hogy ott a Top20-ba akkor még be sem jutott – arra csak épp a bécsi koncert hetében került sor). Három Grammy-jelölésükből ugyan egyet sem váltottak trófeára, néhány nappal később azonban nemcsak a legjobb nemzetközi zenekar címet kapták meg az NME Awards londoni gáláján, de Brandon a legszexisebb és a legjobban öltözött férfi nak járó díjakat is elnyerte a közönségszavazáson. Egy héttel később, 2005. február 25-én a bécsi Arena komplexum fedett csarnokában zakót, fehér inget és piros nyakkendőt öltve próbál megfelelni az ezzel járó felelősségnek.
„Mi vagyunk a Gyilkosok és Jenny a barátom volt ” – köszön a színpadra lépő Brandon Flowers és a Killers már bele is vág az album első számába, a Jenny Was A Friend Of Mine -ba, melyben a főhősnek egy vallatószobában kell számot adnia, hogyan ölte meg a barátnőjét. Brandon a billentyűs részeknél csillogó szegecsekkel díszített szintetizátora mögött állva énekel, de van kicsit arrébb egy másik mikrofonja is, amit néha leakaszt az állványról, hogy jobban mozoghasson a színpadon, sőt az is előfordul, hogy ezzel a mikrofonnal a kezében megy vissza a szintihez, és csak jobbjával abszolválja az egy kézzel is lejátszható témákat. A gitáros-vokalista Dave viszonylag sokat mozog, főleg a basszista Markhoz, a gyengéd óriáshoz képest, a dobos Ronnie esetében pedig egész nyilvánvalóvá válik, hogy az új hullám egyik legenergikusabb popdobosa, a Blondie-tag Clem Burke a példaképe. A nagy lendülettel előadott dalok élőben végig hűségesek a lemezen hallható verziókhoz, semmi cifrázás vagy plusz szóló.
Az album első számát az album második száma, a nagy slágerré lett Mr. Brightside féltékenységi rohama követi, majd az album harmadik száma, a következő kislemezdalnak szánt Smile Like You Mean It , nosztalgikus, fájdalmas szöveggel és U2-s gitárszólóval. Mielőtt bárki megijedne, hogy a zenekar zsinórban egymás után ellövi a lemez első felében koncentrálódó összes sikerdalát, az énekes közli, hogy „most egy olyan dal jön, ami nincs rajta az albumon.” Az Under The Gun című B-oldalas szám az (a Somebody Told Me maxi első kiadásáról), egy remek, tempós darab, egy vergődő szerelmes egzaltált szövegével, „ kill me now, kill me now, kill me now ” refrénnel és egy ügyes középrésszel – simán felkerülhetett volna az albumra.
„Sokan fenn vannak akadva azon, hogy a szövegeink sokkal sötétebbek, mint a zenénk. Hát most itt egy példa, hogy nyálas, behízelgő szövegű számaink is vannak” – konferál Brandon a Smiths- és Morrissey-dalok hangulatában íródott Change Your Mind előtt (ez a dal az eredeti angol albumváltozaton még nem szerepelt), majd egy vadonatúj dal jön, a már a délutáni beálláson is játszott Where Is She? („ Rendőrautó állt a házatok előtt ma ” – szól a baljós kezdősor). „Ez egy új szám volt, most jöjjön egy régi” – mondja az énekes a legnagyobb sláger, a Somebody Told Me előtt, ami az 1985-ös Cure és Duran Duran tökéletes keveréke, diszkós sulykolású refrénnel és meghökkentő szöveggel („ valaki azt mondta / hogy van egy pasid / aki úgy néz ki, mint egy csaj / akivel tavaly februárban jártam ”). Az iskolai tornaöltözőbe helyezett, homoerotikus felhangoktól sem mentes Andy, You`re A Star után a Midnight Show jön, ami a zenekar elmondása szerint ugyanannak a gyilkosság-trilógiának a része, mint a nyitó Jenny Was A Friend Of Mine (a trilógia harmadik darabja, a Leave The Bourbon On The Shelf egyelőre kiadatlan). A koncert főblokkját a Glamorous Indie Rock & Roll ironikus himnusza zárja, valahol David Bowie glam korszaka és az Oasis között félúton. A Killers alig negyven perc zenélés után vonul le a színpadról.
Mielőtt belevágnának a ráadásba, Brandon bocsánatot kér a közönségtől. Elmondja, hogy azért nem volt a legjobb formában, mert beteg, de inkább így is színpadra lépett, minthogy lemondja a koncertet. A ráadásba két dal kerül: a szintetizátortémával indított On Top , melynek második felében az A Night Like This című Cure-szám motívumait ismerhetjük fel, és az All These Things That I`ve Done , amelyben a „ I got soul, but I`m not a soldier ” résznél a gospel kórus hiányát közönségénekeltetés pótolja. Ennyi az egész, a negyvenperces főprogram és a két ráadásdal nagyon kevésnek tűnik, még akkor is, ha két szám (a Believe Me, Natalie és a koncertre tényleg nem nagyon való Everything Will Be Alright ) kivételével lejátszották az album teljes anyagát. Lett volna még talonban néhány B-oldalas dal is (például a kiváló The Ballad Of Michael Valentine ), esetleg a Why Don`t You Find Out For Yourself című Morrissey-feldolgozás, de nem – a Killers most ezzel a fix 12 számos műsorral turnézik Európában, csak a dalsorrendet váltogatja állomásról állomásra.
Az est.hu stábja egy fokkal szerencsésebb: a koncert előtti délutánon, a hangpróbán a Where Is She? mellett két további új szerzeményből is kóstolót kapunk az akkor még nagykabátot és sálat viselő zenekartól. A soundcheck után meet & greet , azaz rövid, kötetlen találkozás egy tucatnyi szerencsés nyertes rajongóval, ahová szintén bepofátlankodunk, és sikerül is mindegyik taggal váltani néhány szót. Brandon bevallja, hogy csak annyit láttak Bécsből, amennyit a turnébusz ablakán át lehetett a koncerthelyszínre jövet, és nem is nagyon fognak többet, mert éjszaka már indulnak tovább Münchenbe. Mark aggódik, hogy U2 stadionturnéján mit fog szólni hozzájuk a közönség, de megnyugtatjuk, hogy a U2-rajongók tiszteletben tartják a Bonóék által választott előzenekarokat. Ronnie-nak csak köszönni tudunk, mert őt veszik körbe legtöbben - legalábbis hozzá mernek leginkább odamenni. A zenekar-alapító gitárostól, Dave Keuningtől viszont a meet & greet után húsz teljes percet kapunk: a büféasztalok fölötti galérián ülünk le vele interjúzni.
- Milyen volt az életed a Killers előtt?
- Én nem vagyok tősgyökeres Las Vegas-i, Iowa államból jöttem. Öt éve költöztem Vegasba, voltak mindenféle melóim, például egy cipőboltban a kaszinó bevásárlócsarnokában, ahonnan végül elbocsátottak, mert rosszul ment az üzlet. Ez végül pozitív dolognak bizonyult, mert ekkor határoztam el, hogy összehozok egy zenekart, amit mindig is akartam, csak nem volt időm rá a munka mellett.
- Ez az első zenekarod?
- Nem, csak Las Vegasban az első. A középiskolában benne voltam mindenféle fos zenekarban, feldolgozásokat próbáltunk játszani, meg saját számokat írni, de azok nem voltak igazán jók. Gimnázium után még bekerültem néhány ilyen-olyan zenekarba, ahol tipikus kilencvenes évek eleji rockzenét játszottunk a Nirvana, a Smashing Pumpkins és hasonlók bűvöletében. Abban az időben azt a fajta zenét szerettem. Aztán 1996-97 tájban a zene unalmassá vált számomra, egy időre inkább más dolgokkal kezdtem foglakozni. 2000-ben költöztem Vegasba. Brandonnal 2001-ben találkoztam.
- Egy hirdetés hozott össze benneteket. - Igen, miután kirúgtak, feladtam egy hirdetést egy helyi lapban: „Gitáros társakat keres zenekaralakításhoz vagy csatlakozna már meglévő együtteshez. Hatások: U2, Oasis, The Smashing Pumpkins, Beck, The Beatles...” – ilyesmi. Négy-öt zenekarnevet írtam támpontnak, nem emlékszem már, hogy pontosan kiket.
- A Cure és a Duran Duran nevét nem?
- Nem. Akkor még nem tudtam, milyen hangzást szeretnék, sőt amikor Brandon és én találkoztunk, még akkor sem tudtuk, milyen lesz a hangzásunk. Annyi volt csupán a terv, hogy dalokat írunk, és meglátjuk, merre visznek minket... Persze már akkor is szerettem a Cure-t, de nem írtam volna bele a hirdetésbe, mert az rémisztő goth fazonokat vonzott volna.
- Pontosítanod kellett volna: azt írhattad volna, hogy „az 1985-87 közti Cure”. A zenekar The Head On The Door és Kiss Me Kiss Me Kiss Me című albumai, ahol a legszínesebb, legslágeresebb volt a Cure.
- The Head On The Door , igen, azt az albumot különösen imádom.
- Hogyan zajlott az a bizonyos első találkozás Brandonnal?
- Jelentkezett a hirdetésre, de utána egy hétig még kerülgettük egymást telefonon, ami az én hibám volt, mert nekem kellett volna visszahívnom. De aztán végül találkoztunk személyesen. Nálam akkor már volt egy szintetizátor, ő elkezdett azon játszani, én meg gitároztam hozzá. Tetszett, amiket Brandon játszott, de tetszett az énekhangja is, és ezt meg is mondtam neki, bár akkor még az sem volt eldöntve, ki lesz az énekes. Adtam neki egy kazettát, amin mindenféle zenei ötleteim voltak, köztük a Mr. Brightside is, persze akkor még nem volt címe, instrumentális verzió volt. Brandon a következő héten visszajött vele, hozta magával a saját szintijét, és megmutatta, mit talált ki hozzá. Megmutatta a Mr. Brightside szövegét, nekem meg tátva maradt a szám: ejha! És meg is volt az első dalunk! Aztán még rögtön akkor csináltunk néhány számot, amiket ma már nem játszunk, de kezdetben nagyon sok dalt írtunk nagyon rövid idő alatt.
- Brandonnak előtte nem sokkal volt egy szinti-pop zenekara, a Blush Response. Hozott onnan magával félkész dalokat?
- Hozott egyet-kettő, meg nekem is volt már talonban egy-kettő, de onnantól kezdve a többi már új ötlet volt.
- A zenekar többi tagját mennyi időbe telt megtalálni?
- Beletelt egy időbe, voltak más basszistáink és dobosaink korábban, akikkel próbálkoztunk, összesen két basszista és két dobos, ha jól emlékszem. Mark és Ronnie akkor még más zenekarokban játszottak. Láttak minket koncerten, úgy ismerkedetünk meg: vagy közös fellépésünk volt, vagy eljöttek nézőként. Mark például úgy került hozzánk, hogy egyszer szívességből besegített, amikor épp megint nem volt basszistánk, aztán végül ott maradt állandó tagnak.
„Beethoven már nem tud beperelni minket” - tovább az interjú folytatásához >>
2005.03.16



URL: http://est.hu/cikk/31306/cikk/31306/mercury_rev_the_secret_migration


(V2 / CLS)
A Mercury Rev negyedik sorlemeze, a súlyos pszichedéliát a tradicionális amerikai zenéken átszűrve letisztító 1998-as Deserter's Songs és a szimfonikusabb folytatás, a 2001-es All Is Dream az év albumai listák favoritjai voltak a maguk idejében. Nem túlzás tehát állítani, hogy a jelenleg aktív zenekarok egyik legjobbika tért vissza, bő három év szünet után.
A Mercury Rev 2002 őszen befejezte aktuális turnéját és csaknem azonnal elkezdett dolgozni következő lemezen a frissen elkészült saját stúdióban (mely a Catskills hegységben, Kingstonban található). A korlátlan stúdióidő majdnem végtelen számú dalvariáció, struktúra, hangzás kipróbálására adott lehetőséget, ám ebből kifolyólag a trió, Jonathan Donahue énekes-mindenes, Grasshopper (polgári nevén: Sean Mackowiak) gitáros-mindenes és a dobokon meg billentyűkön játszó Jeff Marcel rendesen bele is szőtte magát saját hálójába, amiből csak a zenekar korábbi basszusgitárosa és állandó producere, Dave Fridmann szabadította ki őket – aztán ő rendezte végső formába a felvételeket is. Mint mindig, ezúttal is továbblépett a zenekar, bár talán most kisebb a változás a megszólalásban, mint a Deserter`s Songs és az All Is Dream között volt. A titkos vándorlás inkább befele, mélyebbre vezet az előző lemeztől (továbbra is a misztikus ismeretlenbe, de kevésbé sötéten, inkább többértelműbben), minden meghallgatással lefejthető róla egy burok, így egyre hátborzongatóbb, gyönyörűbb lesz. A szaksajtó a hetvenes évek eleji Pink Floydot emlegeti, de Neil Young és a Beach Boys atmoszférája sem áll távol a korongtól, ahogy már ez előző albumoktól sem állt. Ha az állandó testvérzenekar, a szintén Dave Fridmann-nal dolgozó Flaming Lips egyre valóságközelibb saját szürreális világán belül, akkor a Mercury Rev egyre misztikusabb a maga álomvilágában (miközben fényévekre van az aktuális trendektől). A The Secret Migration lehet konceptlemez (hiszen az évszakok ciklikusságát, áttételesen az emberi élet fázisait követi a tematika), lehet himnusz a természethez és a szerelemhez (e kettő a fő téma), de leginkább a szellemi világ, az irracionalitás ünneplése. Az ősi mítoszok, álmok, nem létező romantikus hősök, elérhetetlen univerzumok világában járunk, a dallamok az eufórikus és a melankolikus metszéspontjait keresgélik. A szerzemények struktúrája ravaszul rétegzett, sokkomponensű (aligha véletlen Donahue érdeklődése a kvantumfizika iránt), de a dalok ezúttal rövidebbek, lendületesebbek, végeredményben kevésbé monumentálisak. Amúgy a szokásos Mercury Rev-világ: szimfonikus beütésű pszichedelikus popzene, amelyre Phil Spector is büszke lenne és amelynek tökéletes leírása fabatkát sem ér egyetlen meghallgatással szemben.
Mercury Rev
2001 legjobb albumai zenészek és újságírók szerint
Mercury Rev: Nite and Fog
The Flaming Lips: Yoshimi Battles The Pink Robots
The Flaming Lips: The Day They Shot A Hole In The Jesus Egg
Pink Floyd: Echoes - The Best Of Pink Floyd 2
Pink Floyd: Live At Pompeii - The Director`s Cut
Brian Wilson presents SMiLE
Neil Young: Greatest Hits
Grandaddy: Sumday
Wilco: A Ghost Is Born
Girl Crazy - 28 Ultimate Girl Group Classics



URL: http://est.hu/cikk/31926/cikk/31926/a_nirvana_vege_a_garbage_kezdete_-_butch_vig


A Nirvana Nevermind albumának producereként elhíresült, majd a Smashing Pumpkins és a Sonic Youth lemezeinél is bábáskodó Butch Vig a kilencvenes évek második felében saját zenekarával, a Garbage -dzsal is hatalmas sikert aratott. A 2001-es Beautifulgarbage után azonban sorscsapásokkal szegélyezett periódus következett, amiből egy hangos gitárlemez jelentette a kiutat. A 2005. április 11-én megjelenő Bleed Like Me adta az apropót, hogy „a producer, aki dobol is” áttekintse az est.hu kérésére eddigi zenei pályáját.
Bármennyire is szeretnénk, a kép jobb szélén látható híres ember, Butch Vig nem magyar származású: Bryan Vigorson néven született, 1957. december 8-án a Wisconsin állambeli Viroquában, egy tehenészfarmon. A szülői házban mindenféle műfajú és stílusú zene megfért egymással. A kis Butch gyermekként zongorázni tanult, később egyszerre járt elektronikus zenei kurzusokra és dobolt helyi rockzenekarokban. Világhíres azonban csak jóval később, producerként lett: az ő hangmérnöki tudományát dicséri a kilencvenes évek legnagyobb hatású rocklemeze, a Nirvana-féle Nevermind (továbbá a Smashing Pumpkins áttörését meghozó Siamese Dream vagy a Sonic Youth legslágeresebb albumának számító Dirty ).
A madisoni Smart stúdió főnöke azonban néhány évvel később már zenészként is képes volt multiplatina produkciót létrehozni: két régi haverjával, Duke Erikson és Steve Marker gitáros-producer urakkal Garbage néven alakított új együttest, amihez az Angelfish nevű skót zenekarból importáltak egy darkosan szexi énekesnőt Shirley Manson személyében, s a furcsa transz-atlanti projekt már cím nélküli 1995-ös bemutatkozó albumával többmilliós eladásokat produkált. „A technósok kedvenc rockzenekera” az 1998-as Version 2.0 albumon még precízebbé és slágeresebbé tette számítógépen gyártott, de koncerten hangos gitárokkal előadott modern rockját, az egyenetlenre sikerült 2001-es Beautifulgarbage után azonban minden veszni látszott: Butch két súlyos betegségen is átesett (hepatitiszfertőzésen és Bell-féle arcidegbénuláson, amihez hiperacusis , azaz kóros hangérzékenység társult), Shirley elvesztette a hangját és egy cisztát le kellett operálni a hangszálairól, az új dalok csak nem akartak összeállni, a zenekar lefulladt... Aztán a Garbage valahogy csak összeszedte magát és megcsinálta leghangosabb, legrockosabb lemezét, az erős és egységes Bleed Like Me -t. Ennek kapcsán beszélgettünk az épp Londonban, a Millennium Gloucester Hotelben tartózkodó zenész-producerrel, de a Garbage-interjúból inkább Butch Vig-portré kerekedett ki.
- Mesélj a Garbage előtti zenekaraidról! Büszke vagy rájuk így utólag vagy csak tanulási fázisnak tartod az ott töltött időt?
- Az első együttes, aminek bármi fontossága lett az életemben, a Spooner egy helyi garázs-pop zenekar volt Madisonban, Wisconsin államban. A helyi színtéren nagy nevet szereztünk, ezerfős klubokban teltházakat tudtunk csinálni. Kiadtunk három albumot és néhány EP-t meg kislemezt, az összeset független kis cégeknél. Ha visszatekintek, ez tanulóidő volt: megtanultam, hogyan kell lemezeket készíteni, hogyan kell dolgozni a stúdióban, hogyan kell tárgyalni a lemezcégekkel. A nagy kiadók mindig érdeklődtek irántunk, de sosem szerződtünk le hozzájuk. A Spooner afféle new wave garázs-pop zenekar volt, és az alakult át később a Fire Townba, ami már inkább úgy szólt, mintha az R.E.M. és a Byrds keveréke lett volna, két- vagy háromszólamú vokálokkal, de inkább középnyugati, majdnem alternatív country beütéssel.
- Producerként kik voltak a példaképeid, amikor elkezdted ezt a szakmát?
- Ó, istenem, rengetegen voltak. George Martin például még ma is a példaképem, mert azok a korai Beatles-lemezek fantasztikusan hangzanak! Chris Thomas is nagy hős volt a szememben, mert ő csinálta a Sex Pistols meg a Pretenders lemezeit. Todd Rundgren produceri munkáit is szeretem, vagy Steve Lillywhite dolgait a korai U2-val meg az XTC-vel. Voltak még sokan mások is, de azt hiszem, elég Steve Lillywhite és Chris Thomas nevét mondanom, mert amikor én is kezdő zenész voltam, és arra próbáltam rájönni, hogyan kell lemezt készíteni, akkor az ő munkáikat hallgattam a legtöbbet, és folyton olyasmiket kérdeztem magamtól: „hogy a fenébe tudnék egy olyan Steve Lillywhite-os dobhangzást elérni?” ( nevet )
- A világhírt az 1991 tavaszán felvett Nirvana-album, a Nevermind hozta meg számodra, de sokan nem tudják, hogy már egy évvel korábban, 1990 áprilisában is volt egy közös stúdiózásotok Kurt Cobainékkal. Milyen emlékeid vannak erről az első felvételről?
- Bonyolult ügy volt. Sok underground punkzenekar lemezén dolgoztam akkoriban, és engem kértek meg, hogy vegyek fel egy Nirvana-lemezt a Sub Pop kiadó számára. Eredetileg egy teljes albumnak kellett volna lennie. De csak hat napunk volt lekötve a stúdióban, és azt hiszem, csak hét dalt jutott idő felvenni az alatt az idő alatt. A zenekar persze már akkor is nagyszerű volt, pedig ez még Dave ( Grohl, dobos ) csatlakozása előtt volt, mikor még Chad ( Channing ) dobolt náluk. Krist ( Novoselic, basszista ) nagyon jó fej volt, Kurt pedig egyenesen elképesztő. Hihetetlenül szellemes, kedves és vicces tudott lenni, aztán fél órával később meg már mélységes depresszióba esett, begubózott a sarokban és meg sem szólalt. Jó időbe telt, mire be tudtam férkőzni a pszichéjébe, hogy rájöjjek, mi is zajlik benne, és hogyan lehet őt motiválni, rávenni a munkára. Azt hiszem, később azért is kértek épp engem fel a Nevermind albumhoz, mert Kurt nem bízott másban azután, hogy megcsináltuk azt a sessiont a Sub Popnak. Mikor átszerződtek egy nagy lemezcéghez, a Geffenhez, nem akarták, hogy olyasvalaki kerüljön melléjük, aki túlságosan kommersz, „nagycéges” hangzást kreál nekik.
- Mint producer, nagy fejlődést éreztél a zenekarban a két felvétel között?
- Óriásit. Két okból is. Először is Kurt dalai sokkal dallamosabbak, erősebbek lettek. Én nem voltam a Bleach ( az 1989-ben megjelent első Nirvana-album – a szerk. ) rajongója. Úgy gondoltam, sok dal egydimenziós rajta, egy odakent punkriffre épültek és kész. Az egyetlen szám, amit igazán szerettem róla, az About A Girl volt. De aztán Kurt hozta az új dalait, és azokban már nagyszerű dallamok voltak... A másik ok Dave Grohl volt. Dave csatlakozása óriásit dobott a zenekaron, onnantól sokkal erőteljesebben hangzottak.
- Mi volt a legőrültebb dolog a Nirvana kapcsán, ami a Nevermind felvételei idejéről eszedbe jut?
- Amikor végeztünk a Lithium című dallal, a zenekar korán lelépett: mentek, hogy megnézzék a Butthole Surfers koncertjét. Krist és Kurt mindketten LSD-t vettek be és megittak rá egy üveg Jack Danielst. A koncerten elvesztettem őket szem elől, és csak utólag tudtam meg, hogy aznap éjjel hazafelé megállították őket a rendőrök, letartóztatták Kristet közveszélyes ittas vezetésért, és bevitték az őrszobára, Kurt pedig teljesen betépve gyalogolt vagy tíz mérföldet vissza a hotelbe ( nevet ). Másnap nem jelentek meg a stúdióban, felhívtam a menedzserüket, hogy hol a zenekar, és akkor tudtam meg, hogy épp Krist óvadékát intézik, hogy kijöhessen a fogdából...
- A néhány hónapja megjelent With The Lights Out című Nirvana-díszdobozban mind az 1990-es, mind a `91-es felvételeitekből hallható néhány szám. Mi a véleményed arról a kiadványról?
- Nagyszerű, hogy végre napvilágot látott. Van rajta jónéhány csodálatos dal. Ha igazi hardcore Nirvana-rajongó vagy, egy csomó dolgot találhatsz rajta, ami igazi betekintést nyújt a zenekar munkamódszerébe. Örülök, hogy véget ért a jogi huzavona, és 2004-ben végre kiadhatták ezt a gyűjteményt.
- A Nirvana mellett olyan jeles zenekarok lemezein is producerkedtél, mint a Smashing Pumpkins, a Sonic Youth, az L7 vagy a Helmet. Melyikükkel volt a legizgalmasabb együtt dogozni?
- Minden session különböző. Hozzá kell szoknod annak a művésznek a látásmódjához, akivel együtt dolgozol. Imádtam Billy Corgannal ( a Smashing Pumpkins vezetőjével – a szerk. ) dolgozni, mert borzasztóan elszánt volt, és megvolt a határozott elképzelése arról, hogy milyen hangzást akar a zenekarának. A Sonic Youth tagjaival is élmény volt a munka, ők is a maguk urai, nekik is megvan a saját látásmódjuk, hangzáseszményük, és zenekarként együtt négyen igazi egységet alkotnak, okosak és nagyon jó a humoruk. Róluk az a kép alakult ki, hogy nagyfejű értelmiségiek, de a valóságban szerények, két lábbal a földön állnak, viccesek. Olyan fazonok, akikkel klassz együtt lógni.
- Az óriási sikerű produceri munkák után mi adta a lökést, hogy visszatérj a zenéléshez?
- A Garbage lényegében úgy indult, hogy remixeket készítettem. Ez 1993 táján, talán 1994 elején volt. Addigra már annyi punk- és rocklemezt csináltam, hogy kicsit kiégtem, belefásultam a gitár-basszus-dob felállású zenékbe. Mivel szerettem a Public Enemyt, és tetszett, amit a samplerekkel csináltak a stúdióban, én is meg akartam próbálkozni valami hasonlóval. Remixeket kezdtem készíteni a Depeche Mode, a Nine Inch Nails, a House Of Pain meg a U2 számára, és ez oda vezetett, hogy lényegében újraírtam azokat a dalokat: a remixeket úgy értelmeztem, hogy teljesen új zenét tettem alájuk. Nagyon tetszett, hogy mindegyik remix teljesen új és más lehetett. Duke és Steve, akik mindketten gitároztak, besegítettek nekem új zenéket csinálni ezeknél a remixeknél, és ez a zenekészítés adta meg az ihletet ahhoz, hogy megalakítsuk a Garbage-ot.
- A Garbage pont aznap nyerte el a végleges, négytagú formáját, amikor a hírekben bemondták Kurt Cobain halálát. Nem tűnt ez baljós ómennek számotokra? Nem vetett árnyékot a zenekar születésére?
- Inkább olyan volt, mintha át kellett volna vennünk a stafétabotot. A Nirvana vége, a Garbage kezdete. Szimbolikus volt. Nagyon bizarr, hogy pont ugyanazon a napon történt, de tényleg ez volt a helyzet. Miután megvolt a találkozásunk Shirley-vel, visszamentem a hotelembe – ez Londonban történt –, és ott valaki rögtön azzal fogadott, hogy Kurt öngyilkos lett. Repülőgépre szálltam, visszarepültem Amerikába. Azt hiszem, sohasem elemeztem ki ezt igazán, de egy bizonyos szempontból, szimbolikusan azt jelezte, hogy az életem egyik részéből átléptem a másikba. Kedves olvasó, lépj át te is az interjú másik részébe - itt! >>
2005.03.30



URL: http://est.hu/cikk/31998/cikk/31998/new_order_waiting_for_the_sirens__call


(London / Warner)
A 2001-es Get Ready albummal nyolc év szünet után visszatért New Order helyreállította foszladozó renoméját (az est.hu közönségszavazás án is a Get Ready lett az év lemeze!), visszatekintett karrierjére ( International , Retro ), majd kicsit tovább szöszmötölt nyolcadik sorlemezével, mint ígérte, de végül elkészült vele. A manchesteri veteránok új albuma nem annyira erős, mint az előző volt, de a változatosabb dalpark és néhány telitalálat sláger miatt továbbra sem csak rajongóknak ajánlható.
A Joy Division utódzenekarának nagy mázlija volt: az 1993-as Republic album és az oldalprojektek (Electronic, Monaco, The Other Two) sorozatos fiaskója után csak egy hajszál választotta el a kvartettet „a nyolcvanas évek legendás, de kiégett dance-pop úttörője" címtől, a Get Ready azonban szokatlanul rockos hangvételével, briliáns dalaival, valamint erőlködés nélküli lazaságával, lendületével megmentette az együttest. Igaz, a Chemical Brothersszel közös alibiszerű filmbetétdal-kislemez (a Here To Stay , mely a néhai Factory lemezcég körüli zenészeket bemutató 24 Hour Party People című Michael Winterbottom-filmhez íródott) megint csak rossz előjel volt, de a sokáig készült új album végül elég jól sikerült. Ráadásul a lehető legjobb pillanatban, az Interpol, a Killers és a Bravery által fémjelzett – a New Order-örökséget egyik fő forrásának tekintő – színtér népszerűségének csúcsán került a boltokba.
A már-már karikatúraszerűen megöregedett zenészek, a gitáros-énekes Bernard Sumner, a basszista Peter Hook és a dobos Steven Morris (továbbá a 2001-es album óta hiányzó Gillian Gilbert billentyűst most már hivatalosan is helyettesítő új fiú, a néhai Marion együttesből ismert Phil Cunningham gitáros) koncepciója szerint a Waiting For The Sirens` Call az 1989-es zseniális techno-pop lemez, a Technique modern változataként értelmezendő. Ehhez képest inkább egy félig ismerős New Order-hangzású (a Get Ready rockosodásából is sokat megőrző), félig szolidan új irányokba tévedő dalparkot kaptunk. A helyenként kissé túlságosan is elnyújtott, átlagban öt percnél is hosszabb szerzemények között akad „majdnem germán techno” darab (a slágeres Guilt Is A Useless Emotion ), dancehallos ihletésű, lüktetésű szám (a frontember jamaikai nyaralásának köszönhető az I Told You So ), még az előző album dalainal is rockosabb, punkosabb elszállás ( Working Overtime ) és viszonylag sok női vokál (a nyárváró Jetstream ben nem más működik közre, mint a Scissor Sisters-díva Ana Matronic). Az „álmukból felriadva is megírnák” kategóriában ismét több telitalálat szerepel (a Krafty című első kislemezdal, az elvágyódás hangulatából erőt merítő címadó szám, a szintén kislemezre szánt Waiting For The Sirens` Call , a legjobb NO-hagyományokat folytató Turn , vagy a Hey Now What You Doing című gitárorientáltabb tétel), de a lemez igazi erőssége (és meglepetése) Bernard Sumner produkciója. Az eddigi „szolid, de kedves” éneklés után előadása itt az eddigi legkarakteresebb.
2005.04.04
New Order
A New Order történelmet ír
Interpol: Antics
The Killers: Hot Fuss
Chemical Brothers: Push The Button
Scissor Sisters: We Are Scissor Sisters... And So Are You
Garbage: Bleed Like Me
Amateur Night In The Big Top: Amateur Night In The Big Top
The Stone Roses: The Very Best Of



URL: http://est.hu/cikk/32752/cikk/32752/nine_inch_nails_with_teeth


10/10 (29)
(Nothing / Universal)
Bármilyen meglepő is, de a With Teeth még csak a negyedik Nine Inch Nails-sorlemez. Persze a bő másfél évtizedes karrier alatt azért a négy album mellett sokkal több minden került ki Trent Reznor keze közül (egy rakás EP és maxi, remixlemezek, egy koncert-CD és -DVD, filmzenei munkák stb.), de az 1999-es The Fragile óta ez az első NIN-nagylemez. Nagy várakozás előzte meg, de nem okozott csalódást: erős, markáns anyag született.
Ezúttal a turnézás és más elfoglaltságok (például a végül földbeállt Tapeworm projekt) mellett az életforma-változás is hátráltatta az új dalok születését. Az 1999-es The Fragile lemez felvételei közben és az azt követő turnén Reznor rákapott a tequilára és más tudatmódosítókra, ami elég rendesen önutáló embert faragott belőle. Egy ideig teljesen felhagyott a zenéléssel, és csak magára és a józanodásra koncentrált, aminek eredménye két igen izmos bicepsz, és költözés New Orleansból Los Angelesbe. Ahhoz képest, hogy most 2005. május 17-én töltötte be a negyvenet, egészségesebben néz ki, mint valaha.
Az új lemez tehát józanul készült, éppen ezért is több mondanivaló/szöveg van rajta mint a dupla The Fragile lemezen volt. Míg a korábbi lemezek egyből stúdióban készültek (egy folyamatban íródtak és kerültek felvételre a dalok, tehát írás közben már a hangzás is körvonalazódott), addig most demózás előzte meg a felvételeket, énekdallamok, szövegek születtek először zongora és dobgép segítségével, és ezek a szerzemények lettek után átgyúrva a stúdióban. Bár Danny Lohner és Charlie Clouser mostanra kiesett a képből, Alan Moulder, Atticus Ross és Leo Herrera ismét segített Reznornak a potik húzogatásában, Jerome Dillon pedig ezúttal is dobol a lemez pár dalában, sőt most Dave Grohl (Nirvana, Foo Fighters) is meghívást kapott hogy zúzzon pár dalban, például a You Know What You Are -ban és az Every Day Is Exactly The Same -ben (a lemezanyag készítése közben két webkamera segítségével a rajongók is bekukucskálhattak a stúdióba, és Dave Grohl sokszor szórakoztatta a nézőket grimaszaival – lásd például a 07/13/04 dátumú felvételeket).
A With Teeth talán az eddigi legkönnyebben befogadható lemezanyaga a Nine Inch Nailsnek (az 1989-es Pretty Hate Machine óta biztosan), az első kislemezdalnak kiválasztott The Hand That Feeds pedig talán a legpopulárisabb szám, amit Trent Reznor valaha is írt (az 1989-es Head Like A Hole óta biztosan). A második kislemezdal az album legutoljára elkészült száma, az Only lesz, mely szintén elég fülbemászó: egyszerű dob, kis nyolcvanas évekbeli szintihangzás – tuti rádiós dal, ha kiszedik belőle a sok fucking ot. Amúgy az album egészére az egyszerűség és a hatásosság jellemző: semmi igazán újat vagy modernet nem kínál, de erős, dühös, energikus, hangos, koncentrált anyag, üresjáratok és felesleges sallangok nélkül. A lemez szövegei a személyes démonokkal való leszámolás jegyében íródtak, sokszor értelmezhetőek a józan Reznor és a kiütött Reznor civódásainak, és hősünk néhol (például az All The Love In The World című nyitódalban) eddig sosem hallott magasakat is kiénekel.
A With Teeth több verzióban jelent meg. Az amerikai változat a 13 dalos alaplemez, de kapható dual disc formátumban is, aminek a DVD-oldalán az album 5.1-es surround mixe mellett egy interaktív diszkográfia, valamint a kissé low budget érzetű The Hand That Feeds klip is helyet kapott. Az európai verzión a Home című dal szerepel bónuszként, az angol változatra a Home mellé a Right Where It Belongs második (kissé a Still lemez hangulatára emlékeztető) verziója is rákerült, a japán kiadáson pedig az említett két bónuszdal mellé még egy The Hand That Feeds – ruff mix is felkerült (ami sokkal erősebb Photek-munka, mint a dal maxiján hallható két – dub , illetve straight – remix). Az album borítóján ezúttal nagy meglepetésre a számcímeken kívül nincs több infó, sőt semmilyen borítófüzet sincsen – a kedves vásárló kénytelen letölteni a zenekar honlapjáról egy hatalmas pdf file -t, ami tartalmazza a szövegeket.
2005.06.03
Nine Inch Nails: And All That Could Have Been
Nine Inch Nails: Things Falling Apart



URL: http://est.hu/cikk/32450/cikk/32450/bruce_springsteen_devils__dust


Bruce Springsteen: Devils & Dust
(Columbia / Sony BMG)
Az újra összetrombitált E Street Band társaságában rögzített koncertlemez ( Live In NYC ) és stúdióalbum ( The Rising ), továbbá a pályaösszegző tripla válogatás ( The Essential Bruce Springsteen ) után a Főnök egy csupasz, akusztikus dominanciájú dalcsokorral állt elő, mellyel megérdemelten került az Atlanti-óceán mindkét partán az albumlisták élére.
Az olasz és ír felmenőkkel rendelkező, 1949-es születésű Bruce Frederick Joseph Springsteen karrierje során egyaránt alkotott akusztikus gitáros, szájharmonikás dalnokként és harsány rockzenekar kíséretében (akár egyidejűleg is, mint például az unplugged ból Plugged ba átcsapó 1992-es MTV-koncertanyagon), és minden évtizedben visszatér az intimebb hangszereléshez, gondoljunk csak hetvenes évek eleji Greenwich Village-i folktrubadúr múltjára, a szólóban rögzített 1982-es Nebraska albumra, vagy a kevésbé sikerült The Ghost Of Tom Joad című 1995-ös protest song gyűjteményre, amit szólóturné követett. 2005-ben a dalszerző-énekes ismét egy döntően akusztikus gitár uralta koronggal jelentkezik, melynek anyagát hosszú ideig dédelgette (a Long Time Comin` és The Hitter című szerzemények még a Tom Joad turné idejéből származnak, míg a briliáns címadó dal, a Devils & Dust az iraki háború hajnalán született), s ahogy az említett két előkép-lemezen, úgy ezen a Brendan O`Brian producer segédletével felvett, finoman hangszerelt albumon is a margón élők, vesztesek, lecsúszottak, kisemmizettek, bevándorlók és egyéb – mint a cím is mutatja – lelkükért démonaikkal viaskodó porhüvelyek a dalok hősei. Bukott bokszoló, cowboy-álmokat dédelgető fekete srác, anyjukat gyászoló fiúk, fogadkozó szerelemesek és kurváknál vigasztalódó férfiak (a „ kétszáz a sima, seggbe kettő ötven ” sorával a családi értékek Amerikáját megbotránkoztató Reno a lemez egyik legerősebb dala), az illegális határátlépéskor folyóba fulladó mexikóiak – Springsteen ismét ihletett történetmesélőnek bizonyul, sőt ezúttal néha énekstílusát is a megénekelt karakterhez igazítja, amitől nem is biztos, hogy azonnal felismerhető (az All The Way Home valahol félúton Bob Dylan és David Bowie között indul, az All I`m Thinkin` About mintha egy kissrác vékony hangján szólna). Springsteennek már jó ideje megvan a stabil helye Bob Dylan és Tom Waits mellett a nagy amerikai rocktablón, de ha továbbra is ilyen lemezekkel tartja az ezredfordulón visszanyert csúcsformáját, egy évtized múlva akár még Johnny Cash egykori pozíciójába is kerülhet.
(A CD-hez egy DVD is tartozik a Devils & Dust 5.1-es keverésű teljes anyagával, továbbá egy félórás filmmel, melyben Springsteen egy kopott gitárral és szájharmonikával a nyakában játszik öt dalt a lemezről, rövid interjúrészletek között.)
Bruce Springsteen: szókimondó szövegek
Bob Dylan: The Essential Bob Dylan
Tom Waits: Blood Money 1
Tom Waits: Alice
Warren Zevon: The Wind 1
Calvin Russell: Rebel Radio
Rage Against The Machine: Renegades



URL: http://est.hu/cikk/33004/cikk/33004/az_arcade_fire_becsi_koncertje


Az Arcade Fire bécsi koncertje
Flex, 2005. május 21.
2004 egyik underground bravúrja a Arcade Fire áttörése volt: egy kis kanadai családi zenekar, melynek korábban csak egy magánkiadású EP-je volt, a Funeral című albummal a suttogó propagandának és persze néhány befolyásos internetes fórumnak köszönhetően az év legjobb lemezei listák favoritjává vált, és az együttes első Los Angeles-i koncertjén maga Beck és David Bowie is megjelent rajongóként. Az első bécsi fellépést az est.hu stábja sem hagyhatta ki.
Us Kids Know
Arcade Fire-koncertvideó
A Roxy Music bécsi koncertje
Björk: Medúlla
The Cure: The Cure
Talking Heads: Remixed
David Byrne: Grown Backwards
Pulp: Hits
The Polyphonic Spree: Together We`re Heavy
Belle & Sebastian: Dear Catastrophe Waitress
Tim, Régine, Richard, Sarah és Will, a földön pedig Win ( KATTINTS A KÉPEKRE! )
Az Arcade Fire az az amatőrzenekar, ami a legtöbbre vitte. A Montrealban működő együttes magját egy húszonéves házaspár alkotja, a haiti származású Régine Chassagne és a texasi születésű Win Butler (akinek nagypapája, Alvino Rey, a legendás exotica -előfutár steel gitáros a maga idejében szintén közös zenekarban játszott feleségével), hozzájuk csatalakozott idővel a férj Will nevű kisöccse, és néhány barátjuk, a szemüveges Richard Parry meg a málészájú Tim Kingsbury (ő a 2002 nyarán felvett címnélküli hétszámos demó-EP-n még nem szerepelt). A dalokat a házaspár írja és énekli, amúgy mindenki mindenféle hangszeren játszik (oké, Régine főleg billentyűkön és tangóharmonikán, Win, Richard és Tim főleg gitárokon, Will főleg basszuson és ütőhangszereken). A 2003 augusztusában és 2004 elején rögzített albumon a vonóshangszereléseket Owen Pallett jegyezte a lemezen dolgozó másik hegedűssel, Sarah Neufielddel, aki a turné kezdetén aztán fix tagként is csatlakozott a zenekarhoz, akárcsak a felvételek befejezése után érkezett dobos, Jeremy Gara.
A Merge nevű amerikai minikiadónál 2004 őszén megjelent, majd 2005 tavaszától a Rough Trade terjesztésében már Európában is kapható Arcade Fire-album (mely a felvételei idején történt családi halálesetek sokasága miatt kapta a Funeral , azaz Temetés címet) nem szól igazán jól, kicsit koszos, a hangzása afféle alternatív wall of sound . A két énekes egyike sem valami nagy szám. Ráadásul olyan az egész anyag, mint valami zárvány: mintha a kilencvenes évek elején született volna. Pixes, Roxy Music, Sugarcubes (a Björk-párhuzam már csak Régine lénye miatt is kikerülhetetlen), The Cure, U2, Talking Heads, David Bowie, Neil Young, Pulp, The Flaming Lips, Motown előadók – a nyilvánvaló hatások körülbelül ezek. Ami ennél frissebb rokonság (mondjuk a Polyphonic Spree), az a közös gyökerek (Neil Young, The Flaming Lips) miatt érezhető. Viszont a dalok, azok elképesztően jók, valóságos kis háztáji csodák!
A koncertek pedig, melyek igazán csak az album elkészülte után indultak be (előtte tíznél is kevesebbet adtak csupán), szintén igazi kuriózumnak bizonyultak, pezsgő színpadi jelenléttel, megszállott, egzaltált előadásmóddal, folytonos hangszercserékkel, és olyan meglepetésekkel, mint amikor 2005 februárjában David Byrne is felkapaszkodott melléjük, hogy beszálljon énekelni a This Must Be The Place (Naive Melody) című Talking Heads-klasszikus feldolgozásába. A 2005 tavaszi turnén ráadásul a már említett – Butlerék mellett többek közt a Hidden Cameras számára is bedolgozó – hegedűvirtuóz Owen Pallett egyszemélyes projektje, a Final Fantasy az „előzenekar” (Pallett minden dal elején néhány körben megcsinálja a saját loopjait és utána azt építi tovább, arra szólózik vagy énekel rá), ami azt jelenti, hogy az Arcade Fire koncertfelállása plusz egy fővel, még egy hegedűssel tud bővülni.
A bécsi Flex kis színpadán tehát nyolc ember, különféle elegáns, régimódi és/vagy bohém öltözékekben (jobb szélen a két hegedűs, középen három gitáros élen a frontemberrel, balszélen a felesége a billentyűk mögött, közöttük az egyik kezével a nyakába akasztott dobot ütő, másikkal csörgődobot rázó szemüveges multitalentum, hátul meg a dobos), és pillanatokon belül mindenki teli torokból énekel együtt. Óóó-óóó-ó-ó-ó-óó! A ritmus lassan vonszolja a dalt, gyászdal ez, de felemelő. „ Valami ürességgel töltötte el a szívem / valaki azt mondta, ne sírjak / de most már öregebb vagyok / a szívem hidegebb / és látom, hogy mindez hazugság ” – kezdi énekelni Win a Wake Up ( Ébresztő! ) című dalt, és alig fél perccel a koncert kezdete után máris együtt van az Arcade Fire minden kulcstémája: a gyermekkor ártatlansága és a felnőtt lét hazugságai, az álom és ébrenlét szürreáliákkal teli határmezsgyéje, a temetések és az hozzá kapcsolódó családi összejövetelek, ahol az egymást régóta nem látott rokonok lényegében a halál ürügyén az életet ünneplik, esznek, isznak, berúgnak, egymás nyakába borulnak, gajdolnak és táncolnak.
A dal vége hirtelen Motown-soulba csap át, aztán már a következő számnál is vagyunk, a Funeral album gerincét adó Neighborhood dalciklus kettes számú darabjánál, mely a Laika alcímet viseli, egy pszichopata báty története („ mikor apa hazajön, mindig kirobbantod a veszekedést / hogy aztán a szomszédok táncolhassanak a rendőrautók diszkólámpáira ”) és egyben az Arcade Fire legállatabb slágere, ami még a Pixiesnek is dicsőségére válna. A tagság átrendeződik, Régine a billentyűk mögül előjön középre tangóharmonikázni, a málészájú Tim átveszi a basszusgitárt Will öcsitől, aki a szemüveges Richarddal együtt elkezd mindent ütni, amit talál, a dobos cintányérját, bukósisakot, xilofont, csöveket, a falat. A következő néhány dal során (mikor Richard hol harmonikázik, hol nagybőgőzik, a hegedűs Owen gitározik, Win basszusozik, Régine dobol, az általában ütögetésnél kikötő Will pedig régi német expresszionista némafilmek zavart lelkű szereplőinek mániákus tekintetével követi mindenhová sógornőjét) a dolog kezd követhetetlenné válni, és kiderül, hogy innentől kezdve nincs is értelme tételesen követni, hogy melyik zenész éppen milyen hangszeren játszik – csak annyit érdemes megjegyezni, hogy a hegedűs Sarah az egyetlen , aki végig annál az instrumentumnál marad, amivel a koncert elején kezdett.
Előkerül egy dal a 2003-ban megjelent demó-EP-ről, a felemelően lüktető No Cars Go („ tudunk egy helyet, ahová nem mennek repülők / tudunk egy helyet, ahová nem mennek hajók / autók sem mennek ”), amiben szintén szerepel az álomkulcs („ a fény bevillanása és az álom kezdete között ” – ismételgetik) meg a gyerekek felsőbbrendű tudása: az „ us kids know ” sorból nemcsak az EP alternatív címváltozata lett, de a legnagyobb rajongói honlapnak is a nevét adta. A 33 perces EP, amit eddig eddig nagyrészt csak a zenekar koncertjein lehetett megvásárolni, a nagy érdeklődésre való tekintettel 2005 közepétől hivatalos terjesztést kap a Merge kiadótól, illetve Európában a Rough Trade-től.
A következő szám, a Haiti finomsága ellenére súlyos dal: Régine francia és angol keveréknyelven emlékezik a Duvailer-rezsim népirtására, melyben anyja családjának nagy része is odaveszett („ Haiti, országom, sebzett anya, akit soha nem látok viszont... / a soha meg nem született unokatestvéreim kísértik Duvalier álmait / a szellemünket semmi nem állíthatja meg / fegyverek nem ölhetik meg azt, amit a katonák nem látnak... / A halvaszületettek sereggé állnak össze / nemsokára visszaköveteljük a földet ”). Aztán visszamegy a billentyűi mögé, Win pedig egy másik egzotikus országba kirándultatja a közönséget. „ Láttátok a Brazil című filmet? Nekem az egyik kedvencem ” – konferálja az azonos című ősrégi világsláger bizarr feldolgozását a gitáros-énekes. Aztán újabb két dal kerül elő az EP-ről: az I`m Sleeping In A Submarine Régine legbjörkösebben hangzó száma (azzal a különbséggel, hogy az izlandi énekenővel szemben a haiti-kanadai sokszor hamisan énekel, igaz, ez itt senkit sem zavar), és ennek a dalnak is kis Motown-farok táncol a végén, míg a felmelegített káposzta esetét körbejáró Old Flame („ te már öt perc után tudtad / de én már az első mondat után tudtam / szóval miért is megyünk át ezen újra? ”) a Neil Young – The Flaming Lips – The Polyphonic Spree családfa oldalágán himbálózik. Ez utóbbi szerzeményhez Win konferál is, elmeséli a dal születési körülményeit: úgy volt ideje megszülni, hogy egy motelben dolgozott recepciósként, de sosem jöttek vendégek. A felesége (aki a történet idején persze még nem volt a felesége), hozzáteszi, hogy abba a sokkal menőbb hotelbe, ahol ő dolgozott abban az időben, bezzeg mennyien jöttek.
Win utána egy régi ausztriai koncertélményt elevenít fel, amikor 1998-ban Wiesenben még lelkes tizenéves rajongóként látta Pulpot, sőt sikerült beszélgetnie is Jarvis Cockerrel. Hogy ezt miért is mondta, akkor derül ki, mikor a valcerként induló Crown Of Love („ A szerelmem továbbra is ugyanúgy növekszik, mint valami rákos daganat, és te csak nem adsz nekem egyenes választ ”) a végére a Common People -t idéző zárást kap mániákus hegedűkkel és lalalalázással. Ezt a számot Win a billentyűknél állva énekli, míg Régine a dobok mögé ül be. Az ismét francia-angol keveréknyelven szóló Une Année sans lumiere -ben („ egy év fény nélkül / egy lóra szállok, ami szemellenzőt visel... / éjszaka a szemeim világítanak meg téged / ne mondd apádnak, hogy szemellenzőt hord ”) Régine viszatér a billentyűihez, de azért nyakába vesz egy kis dobot is, hogy azt üsse a szabad kezével, majd egy újabb dal szól a sötétségről, a Neighborhood sorozat hármas számú darabja, a Power Out , egy áramszünet szürreális krónikája. A koncert egyórás főprogramját a Funeral album egy újabb csúcsdala, a Rebellion (Lies) zárja, melyben a lázadást az elalvás megtagadása jelenti. Ahogy a koncert legelején, most is minden zenész egyszerre ordít teli torokból. „ Hazugság! Hazugság! ”
A ráadás a Neighborhood ciklus egyes számú dala, a Tunnels („ ha hó temeti be a környékünket / és a szüleim siránkoznak / alagutat ások az ablakomtól a te ablakodig / kimászol a kéményen és félúton, a város közepén találkozunk ”), egy újabb gyermeki szürrealista fantázia, diszkós lüktetéssel, euforikus részekkel (valahol a Black-féle Wonderful Life és a Twin Peaks főtémája között félúton) meg „ huú-ú-ú-ú-ú! ” kurjongatásokkal.
Az őrjöngő ráadásdal után a tomboló közönség kiharcol egy második ráadást is, de az már nyugis. Sokan az album In The Backseat című záródalát várják Régine ábrándos előadásában, de a megszokott koncertzáró szám ezúttal elmarad, helyette Win egy vadonatúj szerzeményt konferál be és énekel el. A Cold Wind című dalról van szó, melyet kifejezetten a Sírhant művek hez írtak, a nagysikerű tévésorozat alkotóinak külön felkérésére, ami jól mutatja, hogy már Hollywood is érdeklődik a kis független zenekar iránt (a felvétel 2005. június végén a Six Feet Under: Everything Ends című válogatáslemezen lát napvilágot, majd július közepén - a Brazil feldolgozásával együtt - kislemezen is megjelenik). A finoman lüktető dalban Win arról énekel, hogy neki nyáron is hideg szél fúj, és még a híres „ ha San Franciscóba mész, tégy virágokat a hajadba! ” hippiszlogent is kifordítja stílszerűen, ekképpen: „ ha San Franciscóba mész, tégy virágokat a sírkőre! ”
Ezen a koncerten Win nem ugrik be a nézők közé, ahogy gyakorta szokta, de öt perccel az utolsó ráadás után egymaga visszajön a színpadra és onnan lemászik a közönség közé pacsizni meg beszélgetni, csak úgy.
koncertfotók: Csorba Gábor
szöveg:
2005.06.05



URL: http://est.hu/cikk/36294/cikk/36294/u2_elevation_2001_-_u2_live_from_boston


2001 Hossz: 106 perc Kiadó: Universal Hang: angol 5.1 A kilencvenes évekbeli U2-turnék stadionokban és repülőtereken zajlottak, a 2000-es All That You Can`t Leave Behind albumhoz tartozó 2001-es Elevation turné azonban visszatért a fedett sportcsarnokokba, arénákba – némileg a korai korszak puritanizmusához.
U2: Walk On
Musique vs U2: New Years Dub
A világturné 2001. június 6-i bostoni állomását filmen is megörökítették az utókornak, és jól tették: a négy ír élőben csúcsformáját hozza és jó ízléssel válogat a zenekar bő húszéves diszkográfiájából is (a program három szám kivételével ugyanaz, mint a júliusi két bécsi fellépés ből az első koncerté, melyről az est.hu Könnyű rovata is tudósított). A One című dal hiányát viszont itt nehéz megbocsátani. QQQQ
A dupla DVD-kiadvány első korongján a koncertfilm mellett megnézhetjük annak werkfilmjét (láthatjuk például a színpad alatti kis barlangjában helyet foglaló ötödik, kisegítő zenészt!). A másik lemezen hat percbe sűrítve pörög le a sportcsarnok egy napja (ahogy felépítik a színpadot, lezavarják rajta a koncertet, aztán lebontják), megtekintő három felvétel (a Stuck In A Moment You Can`t Get Out Of a stúdióban, a Beautiful Day egy dublini tetőkoncerten, a turné legelső koncertjének legelső száma, a címadó Elevation Miamiból) és további összehasonlítás végett egy-egy nyúlfarknyi részlet a megalomániás Zoo TV és PopMart turnékról, a kilencvenes évekből. Bekukkanthatunk a U2 által támogatott humanitárius weboldalakra és akár képernyővédőt is telepíthetünk gépünkre, a legérdekesebb extrát azonban az jelenti, hogy a bostoni koncert nagy részét párhuzamosan követhetjük három különböző nézőpontból (a végleges film mellett egy néző videokameráján keresztül, illetve a közvetítő szobából, ahol a rendező, Hamish Hamilton táncolva üvöltözi: „imádom a munkámat!”). QQQQQ
2001.12.30



URL: http://est.hu/cikk/96253/cikk/96253/interju_a_2011-es_ev_legszebb_sportolonojevel_vass_doraval


Nincs program ebben a városban
Interjú a 2011-es év legszebb sportolónőjével, Vass Dórával
Gyönyörű és tehetséges – nyerő kombináció. A ritmikus gimnasztikázó Vass Dóra huszonegyszeres magyar bajnok és nemrégiben a Felix Promotion sportmenedzser iroda valamint a Ringier által életre hívott Év sportolója szavazáson a legszebb sportolónőnek választották.
Óbudai RSG - Vass Dóra
- Meglepődtél?
- Meg. Azon is, hogy rám ennyien szavaztak, de annak még jobban örültem, hogy a legsármosabb férfi sportolónak a páromat, Tóth Dávidot választották. Így még nagyobb a díj értéke.
- A bálkirály és a bálkirálynő. Hogy ismerkedtetek meg?
- Véletlenül. Ismertem néhány kenust a világjátékokról, ők tartottak valami bulit, ott voltam én is, ott volt Dávid is. Hát így.
- Mióta tart?
- Egy éve.
- Ezek szerint akkor már ismerted, amikor világbajnok lett a szegedi kajak-kenu vébén.
- Igen! Én éppen a világjátékokon voltam, amikor felhívott, hogy „Nem hiszem eeeeel! Megnyertük!” Nagyon örültem neki.
- A sportoló-sportolónő kapcsolat azért is jó, mert értitek a másik örömét, osztozni tudtok a bánatában, és tudjátok, mit jelent küzdeni, mindent alárendelni az eredménynek.
- Ahogy mondod. Persze, a sportágaink teljesen különböznek egymástól, de az alapok ugyanazok. A táplálkozás, a szigorú időbeosztás... Más kérdés, hogy ő általában akkor végez az edzéssel, amikor én kezdek, úgyhogy sosem végzünk mondjuk mindketten hatkor. Komoly logisztikát igényel az is, hogy találkozni tudjunk.
- Visszatérve a díjra, a te sportágad amúgy pont olyan, amelyben a külső is fontos.
- No igen, figyelni kell az étkezésre, nagyjából folyamatosan fogyókúrázunk, hogy tartsuk a versenysúlyunkat. Ez van, ezt kell szeretni.
- Miért pont a ritmikus gimnasztika?
- Nem is tudom. Talán kinevetsz majd érte, de eleinte azért tetszett, mert olyan szépek voltak a ruhák és olyan szépek a kisminkelt lányok.
- Dehogy nevetlek ki, ez is egy szempont. Főleg gyerekként. Hány éves voltál?
- Nyolc.
- Olyan korán kell kezdeni?
- Még korábban. Ötéves korban már lehozzák a gyerekeket, az az ideális. Most vannak háromévesek is az edzőteremben, persze ők még nem ritmikus gimnasztikáznak, csak tornáznak, jóformán tanulgatják, melyik a kezük és a lábuk. A múltkor az edző szólt, hogy üljenek rá a sarkukra, az egyikük megkérdezte, melyik a sarka? Vicces volt. De azt mondom, ötévesen már muszáj elkezdenie annak, aki eredményt akar elérni.
- Akkor te miért kezdted ilyen későn?
- Így alakult. Ovistornára jártam, és már akkor nagyon tetszett, majd az iskolában művészi tornáztam és szertornáztam. A szüleim nem kerestek nekem klubot, mert nem voltak élsportolók, csak azt szerették volna, ha mozgok. Aztán kilencvenkilencben itthon rendezték az Európa-bajnokságot, amelyre nagyon sokan betanultunk egy koreográfiát és azt kellett bemutatni.
- Így kezdődött?
- Így. Ott találkoztam az ovis tanárommal, aki akkor éppen a junior válogatott edzője volt – ő mondta, hogy tehetséges vagyok és laza, érdemes lenne versenyeznem. Persze óriási lemaradásban voltam a többiekhez képest, nagyon lassan indult be a pályafutásom, dobogós helyezést először junior koromban értem el.
- Mikor voltál először válogatott?
- Kétezernégyben, a junior labdacsapat tagjaként. Igazából nagyon meglepett, mert nem tartoztam a legjobbak közé, csak a nyolcadik voltam. De akkor alkat alapján válogattak, mert volt egy olyan irányvonal, amely szerint azért nem jutottunk ki az olimpiára, mert nem voltak egyforma alkatúak a csapattagok. Tíz hónapot készültünk orosz edzővel és azalatt mindannyian rengeteget fejlődtünk.
- Az első felnőtt siker?
- Kétezerhatban lettem először magyar bajnok.
- Még akkor is úgy gondoltad, hogy az RG könnyed, nőies sportág?
- Dehogy! Hamar rájöttem, hogy nem könnyű és nem is királylányos. De addigra már beleszerettem. Talán azért, mert sohasem vártak el tőlem semmit.
- Könnyebb eredménykényszer nélkül versenyezni?
- Nekem könnyebb volt. Olyan típus voltam, hogy téthelyzetben nem tudtam teljesíteni.
- Mi segített?
- Sportpszichológus. Rávilágított, hogy nagyon kevés az önbizalmam, s amikor ki kell állni a szőnyegre, az a maradék is elmegy. Hiába csináltam meg százból kilencvenszer jól a gyakorlatomat, a versenyeken mindig az a tíz jutott eszembe, amikor nem sikerült és ez nagyon negatív hatással volt rám. Szerencsére az utóbbi egy évben sikerült ezen túllendülni.
- Mi a helyzet a londoni olimpiával?
- Sajnos négy helyezés híján nem sikerült kijutni. Van még egy zöldkártya, amit kiosztanak, de erre nem számítok, mert inkább olyan országoknak adják, ahol kevés az olimpikon, nálunk viszont népes az olimpiai csapat.
- Akkor mi lehet a jövő?
- A június eleji Európa-bajnokságon biztosan indulok, aztán meglátjuk, hogyan tovább.
- Mi az, amit a sport tanított neked?
- Alapvetően minden sport kitartásra nevel: tizennégy évesen már megtanulja az ember, hogyan ossza be az idejét, felnőttként már nem kell ezzel bajlódni. Meg az is jó az RG-ben, hogy nem monoton. Nem akarok belemenni az összehasonlítgatásokba, de biztos nem bírnék olyan sportot űzni, amelyben húsz éven keresztül mindennap ugyanazt kell csinálni. Nálunk minden gyakorlat más. Nem tudsz ugyanolyat dobni, vagy egy elemet kétszer ugyanúgy megcsinálni.
- Van kedvenc szered?
- Mindig mást szeretek. Jelenleg a szalaggyakorlatomat, mert az új, mindössze másfél hónapos.
- Miben vagy a legjobb?
- Ez is változó. Attól függ, milyen passzban vagyok. De a karika pontjaim általában magasak szoktak lenni.
- És mi az, ami a legnehezebb?
- A buzogány. Azért mert nagyot üt, és mert kettő van belőle. Persze, ha valaki nem „rajzol” olyan szépen, a szalagra is nagy csomókat lehet kötni. No és a szalagnál az is számít, mennyire erős a légkondi. A kétezerkilences világjátékokon eldobtuk a szalagot és ellenkező irányba ment. Az nyert, akinél kikapcsolták a légkondit. Szóval ez lutri szer, ritkán adott hozzá minden körülmény.
- Van rémálmod a sporttal kapcsolatban?
- Amikor gyerek voltam, az volt, hogy elesek, amikor megyek be a szőnyegre. Persze, sohasem történt meg.
fotó: Kárpáti Balázs
- A mostaniak már általában az iskolával kapcsolatosak.
- Hová jársz?
- Gazdasági főiskolára – gazdálkodás-menedzsmentet tanulok.
- Hogyhogy nem TF?
- Érdekel a sport, de nem edzői, hanem inkább sportvezetői szinten. Kizárásos alapon maradt a gazdasági vonal, miután eldöntöttem, hogy sem orvos, sem jogász, sem tanár nem akarok lenni. Úgy gondoltam, jó, ha van egy ilyen papírja az embernek.
- Mindig ilyen tudatosan tervezel?
- Mindig. Muszáj volt már korán megtanulni a felnőtt gondolkodást, mert általában kis delegációval utaztunk, meg kellett értetni magunkat olyan országokban is, ahol nem beszéltek angolul.
- Nehéz megmondani, mert valahogy úgy jött ki a lépés, hogy előttem jó pár évig nem volt olyan versenyző itthon, akinek komolyabb eredménye lett volna. Így folyamatosan a saját csúcsaimat döntöttem meg. Első voltam, aki junior Európa-bajnokságon fináléba jutott, aki kvalifikálta magát a felnőtt Eb-re, elértem az utolsó tizenhat év legjobb eredményét a világbajnokságon. De tudod mi volt a legjobb? Amikor juniorként második lettem az egyik világkupán. Akkor úgy éreztem, olyan vagyok, mint a nagyok.
F. P.



URL: http://est.hu/cikk/101485/cikk/101485/emlekmas_-_interju_arnold_schwarzeneggerrel


Emlékmás - Interjú Arnold Schwarzeneggerrel
A napokban jelent meg a Libri Kiadó gondozásában Arnold Schwarzenegger Emlékmás című önéletrajzi kötete, melyben rendkívül szórakoztató stílusban tárja az olvasó elé élete botrányoktól sem mentes fejezeteit.
Mi a felesége véleménye arról, hogy megírta ezt a visszaemlékezést, és felidézi a megcsalást is?
Azt gondolom, Maria jót kíván nekem mindahhoz, amit teszek. Bár még nem olvasta, tudja, hogy az egész életemről szól, és nem hagynám ki azt a részt sem, amelyben a viszonyomról írok. Nemcsak a sikereimről, a hibáimról is szól ez a könyv.
A botrány óta sem rejtőzködik, öt moziszerződése van, a fénykorában harminc milliót keresett egy-egy filmmel. A pénz miatt kezd újra forgatni?
Nincs szükségem pénzre, sok van belőle. Ellentétben azokkal a hollywoodi sztárokkal, sportolókkal, akik nem fektetnek be. Ha elolvassa a könyvemet, látni fogja, hogy mennyire megszállott vagyok abban, hogy egy dollárból kettőt csináljak.
Az öné volt a legsikeresebb bevándorlósztori. Egy kis agrárvárosában (Thal) született, a házban ma az Arnold Schwarzenegger Múzeum működik, előtte pedig egy hatalmas szobor van Önről, kedvenc (feszítős) pózában. Magában van némi exhibicionizmus.
Ez magamutogatás. Sokszor az adott pillanatban ezzel tudtam villantani, és mindig sikerült is. Azonban ebben a házban elég nagy volt a szegénység. A konyhában történt minden, ott tisztálkodtunk, és a negyedmérföldnyire fekvő kútból hordtuk a vizet. Mindig én voltam az utolsó: mire megmosakodhattam, már fekete volt a víz.
Édesanyja hagyományos háziasszony volt, apja Gustav, a helyi rendőrfőnök csatlakozott a náci rohamosztagosokhoz a háború alatt. Azt mondja, erről csak sokkal később értesült.
Soha egyetlen mondat sem hangzott el a házban a háborúról. Hitler ígérete, hogy majd megépíti a fantasztikus Harmadik Birodalmat, elveszett. Vesztesek maradtak utána. Az apám is keserű ember lett, mindig is feszült volt a viszonyunk. Keményen bánt velem, gyakran szíjjal rohant utánam.
Azt mondja, apja ridegsége, szigora sarkallta arra, hogy találjon valamit, amiben jó lehet. Napi öt órát töltött súlyemeléssel, hálószobáját őrülten izmos férfiak szentélyévé alakította.
Amikor anyám ránézett a szentélyre, elhívta a háziorvost. Azt mondta: „Valami nem oké a fiammal, az egész fala tele van meztelen férfiakkal. Más fiúnak lányok vannak az ágya felett. Nézze Doktor úr azt a képet, látszik a micsodája.” Lehet, azt hitte, meleg vagyok.
Tizenöt éves korára kész terve volt: Amerikába menni, nagy filmsztárrá és gazdag üzletemberré válni. Megszállottá vált, bármit megtett a győzelemért. Szteroidokat is szedett? Igen, kipróbáltuk, kísérleteztünk velük versenyek előtt. Tablettákat, injekciókat használtunk, ami éppen elérhető volt akkor. Ez még azelőtt volt, hogy a növekedési hormonok és az egyéb cuccok bejöttek volna.
Dolgozott a terve másik részén is, éjjelente iskolába járt, és a kevés félretett pénzét lelakott ingatlanokba fektette Santa Monicában.
Elég hamar milliomos lett belőlem, már a húszas éveimben, de ez nem változtatott az ambíciómon. Azonban hiába reméltem a Pumping Irontól az áttörést, a tehetségkutatók azt mondták nekem, Herkules nem kaphat főszerepet. Csak azt hallottam, „most a kicsik a menők, Al Pacino, Woody Allen a szexszimbólum”. De mondták azt is, hogy ilyen névvel, hogy „Schwarzenschnitzel”, nem lehet mit kezdeni. Mégis amikor azt mondták, hogy „nem”, én mindig „igent” hallottam belül.
Keményen dolgozott, hogy színész lehessen. Az önkontroll, amelyet testépítőként tökéletesített, csak útjában állt?
Ami miatt igazán veszíteni lehet, az az érzelmi egyensúly kibillenése. Minden érzelmi történést jegelni kell, így elkezdtem tagadásban élni. Sosem rágódom semmin. Sokan évek múlva is azt mondják, elvesztettek ezt, soha nem felejtik el azt, és még mindig szenvedek miatta. Ez nem én vagyok. Én semmitől sem szenvedek, amit elvesztettem.
Egy évvel a Terminátor után megkérte Maria Shriver kezét. 1985-ben játszott a Vörös Szonjában, felesége kérése ellenére. Viszonya lett egy színésznővel a filmből. Nem írja a könyvében, hogy ettől rosszul érezte volna magát, szimplán csak leírja…
Valójában igenis rosszul éreztem magam miatta. De ezek is, mint más dolgok, a hibáimhoz, a kudarcaimhoz tartoznak. Más viszonyaim is voltak, de ez Maria és köztem marad. Nem vagyok tökéletes.
2015. május 21., csütörtök Konstantin
Vámpírmagány papírpanelben
Jubileumi előadás a Madách Színházban - 200. alkalommal látható a Mary Poppins
A szép és a szörnyeteg: a képzőművészet korabeli világai



URL: http://est.hu/cikk/103915/cikk/103915/vegre_pentek


Végre péntek!
Miskolc, Retron Cafe , minden pénteken
Ha belefáradtál az egész heti hajtásba és péntek este alkalmából szívesen kieresztenéd a gőzt, akkor a miskolci Retron Caféban a helyed! Itt minden pénteken szeretettel és jobbnál jobb zenékkel várnak az Afterwork Party-n…
…a legújabb miskolci on-line rádió, a Style FM (99,5 MHz) lemezlovasai, sőt a bulit 20 órától élőben közvetítik is! A változatos hangzás és a folyamatos italakciók garantálják a hamisítatlan Retron-hangulatot, amitől aztán hajnalig nem is lesz kedved hazamenni.
A három DJ, nevezetesen DJ Crash, Brian C. és Robee először a hölgyek bemelegítéséről gondoskodik, méghozzá vérpezsdítő funky, R’n’B és latin dallamokkal, hiszen ha a lányoknak jó kedve van, akkor az egész este jól fog alakulni. Ezután az éppen aktuális rádióslágerek következnek, így az este legjobb pillanatai még jó sokszor eszedbe jutnak majd, amikor munka közben meghallod őket. Hajnaltájt pedig a klubzenéké a főszerep, és persze a táncé, végkimerülésig.
A tematikus bulik szintén nem hiányozhatnak a repertoárból, figyeld a programokat Facebookon , és könnyen belefuthatsz egy nosztalgia, funky, R’n’B partyba, vagy akár egy legfrissebb, 2013-mas dalokból összeállított szettbe, valamint minden héten csütörtökön élőzene vár Roland jóvoltából!
Nyitva tartás: H-Cs: 13-23h, P-Szo: 12-02h
Xavér



URL: http://est.hu/cikk/100848/cikk/100848/apacak


Apácák
Győr, Győri Nemzeti Színház , 2014. január 31. 19:00
A tavalyi nagy sikerű Hajmeresztő után, az idei évadra is jutott egy nemzetközi csemege a Kisfaludy Terem színpadára. Dan Gogging: Nunsense című off-Broadway előadása 1985-ben elképesztő és nem várt sikert aratott…
…több mint háromezer-hatszáz előadásával és a huszonhat nyelvre lefordított szövegkönyvvel egy igazi sikersztori lett, melynek persze lettek folytatásai is. Az abszurd musical mindösszesen öt szereplővel dolgozik, öt apácával.
Mária Regina nővér (Bellai Eszter), Mária Huberta nővér (Agócs Judit), Mária Roberta nővér (Bartha Alexandra), Mária Amnézia nővér (Mózes Anita) és Mária Lea nővér (Kiss Tünde) a túlélői egy szörnyű gasztrobalesetnek. Mialatt a nővérek ötfős csoportja átruccan a szomszédos Mária-dombra, az 52 otthon maradt apáca bevacsorázik egyik társuk mérgező főztjéből. A bingózásból hazatérő életben maradt apácákra vár a feladat, hogy eltemessék a megboldogult nővéreket. Képeslapokat gyártanak, és a befolyt pénzből eltemetnek 48 nővért az 52-ből. A maradék 4 apácát pedig fagyasztóládába teszik. Az ő temetésükhöz szükséges összeget egy jótékonysági rendezvény bevételéből kívánják fedezni, ezért jótékonysági show-t rendeznek, ami azonban kicsit másként alakul, mint ahogy a zárdafőnök asszony elképzelte…



URL: http://est.hu/cikk/104050/cikk/104050/a_kis_mukk


A kis Mukk
zenés-bábos szőnyegvarázs két részben
Budapest, Budapest Bábszínház , 2014. január 9. 15:00
Mit tehet az ember, ha apró termete és furcsa ruhái miatt mindenki kineveti, megalázza vagy semmibe veszi? Mit tehet az ember, ha nincsen se háza, se mezeje, se egyéb más jószága? Mit tehet az ember, ha minden sarkon....
...sivatagi szörnyek, vérszomjas oroszlánok és varázserejű vénasszonyok leselkednek utána? Használja, amije van: tiszta szívét, humorát, találékonyságát. Hátha így majd rangot kap, barátokat szerez, szerelemre lel végül.
Wilhelm Hauff csodálatos mesevilága pontosan fordítva működik, mint ahogy az ember elvárná: bár mindvégig jelen vannak, mégsem bódítanak el a helyszín, a mesés Kelet színpompás rózsái, kaftánjai és repülő szőnyegei. Ez itt nem az Ezeregyéjszaka bájosan évődő, színes-szagos világa. A szerző nem gügyög tündéri varázstörténeteket – ehelyett elénk állít egy valódi hőst, egy kisembert, aki maga küzd meg minden akadállyal, amit az élet eléállít. Egy valódi hőst, akivel azonosulhatunk, akiért éppen hús-vér embersége miatt szoríthatunk, akiről példát vehetünk – és akit végső soron „a tapasztalat bölcs emberré tesz, és ha külseje kissé fura is, inkább csodálatot érdemel, mint gúnyt vagy csúfolódást”. És mint egy klasszikus mesében, a rossz itt is elnyeri méltó büntetését, a jó pedig méltó jutalmát.
Nem véletlen tehát, hogy A kis Mukk története túlélte az évszázadokat. Meglehet, minden generációnak, megvan a maga „Mukk-élménye”: kinek az ötvenes évek – a kor lehetőségeihez képest – monumentális NDK-beli filmje; kinek a hetvenes évek sztárszereposztással készült magyar hangjátéka; kinek a nyolcvanas évek diafilmváltozata. A legkisebbeknek a Budapest Bábszínház A kis Mukk ja lehet ez a maradandó élmény.
2013.04.10



URL: http://est.hu/cikk/106935/cikk/106935/kuruttyolo_bekakiraly


Kuruttyoló békakirály
Interaktív, zenés gyermekelőadás
Budapest, Bethlen Téri Színház , 2013. november 30. 10:30
Messzi és közeli tájak gyönyörű dallamait és történeteit ismerhetjük meg Kuruttyoló békakirály történetein keresztül. Meséi tele vannak csengéssel, bongással, ciripeléssel, ritmussal, zengéssel, minden fülnek való csodával.
A mesék során megismerhetjük a bátor Békakirály kalandjait, aki Afrika kies sivatagjain átkelve szerezte vissza a vizet népének. Meghallgathatjukk a Kuruttyoló Békakirály és a szépséges hangú Békalány szerelmének történetét is, melyben legszebb magyar népdalok csendülnek fel. A columbiai Santiago, a krokodilfiú története pedig nem csak az unatkozó királynak fog boldogságot csalni a szívébe.
Ajánlott korosztály: 0-10 éves korig



URL: http://est.hu/cikk/107053/cikk/107053/a_szuz_a_soher_a_mikulas_es_a_tobbiek


A szűz, a sóher, a Mikulás és a többiek
Budapest, Átrium Film-Színház , 2014. március 24. 19:00
Lázár Kati (fotó: Stekovics Gáspár)
Van egy fiú. Beleszeret egy lányba, és elhatározza, hogy megszerzi. Bármi áron. De a lány hű a párjához. Vajon mit talál ki az ifjú, hogy elérje a célját? És mit lépnek erre a többiek? Niccolo Machiavelli kiábrándulva pénzből és hatalomból…
Az előadás Facebook-oldala
…és ráunva az emberi képmutatásra élete végén megírta Mandragóra című színművét, amit az irodalmárok az első modern jellemkomédiaként ünnepelnek. Machiavelli fergeteges humorú és elgondolkodtató vígjátékát, amely olyan kérdéseket feszeget, hogy mi a szerelem, a hűség vagy az erény, Divinyi Réka, az elmúlt évek legsikeresebb magyar közönségfilmjei, a Csak szex és más semmi , a Szabadság, szerelem , a Kaméleon és a Valami Amerika 2. forgatókönyvírója dolgozta át, egy magyar kisvárosba helyezve az örök érvényű történetet…



URL: http://est.hu/cikk/107101/cikk/107101/cyber_cyrano


Székesfehérvár, Vörösmarty Színház , 2014. január 9. 17:00
Nagy öröm, hogy újra Tasnádi István-darabot tűz műsorra a székesfehérvári kőszínház, ráadásul nem is vendégjátékról van szó, hanem saját előadásról, fiatal színészekkel. Maga a mű is igen aktuális, jó választásnak tűnik.
A net-dráma műfajánál és a cyber-lét veszélyeinek abszurd, de figyelemfelkeltő bemutatásánál mi sem lehet aktuálisabb – írom ezt a mondatot egy laptop billentyűin, a facebook chat pittyegésének ütemére, hogy aztán a kész szöveget e-mailben elküldjem a szerkesztőmnek, akivel még soha nem találkoztam. Na, ugye.
A szeptember végi premiert követően októberben háromszor is láthatjuk az előadást, és kíváncsian várjuk, a több vidéki bemutató után mit láthatunk majd Fehérváron.
Sax Pál



URL: http://est.hu/cikk/107303/cikk/107303/matinekoncertek_sorozat_hull_a_pelyhes_feher_ho_-_temak_es_valtozatok


Matinékoncertek sorozat: Hull a pelyhes fehér hó... - Témák és változatok
Budapest, Müpa Budapest , 2013. december 15. 11:00
A Müpa iskoláskorúaknak szóló őszi koncertsorozatában olyan zenekarra írt műveket hallunk, amelyek mindegyike egy kölcsönvett téma változataira épül. A műsor különlegessége, hogy a változatok mellett az eredeti művek is elhangzanak, lehetőséget kínálva az összehasonlításra.
J. Chr. F. Bach: G-dúr variációk az Ah, vous dirais-je Maman dallamára, Wf XII: 2 Mozart: Variációk egy francia gyermekdalra, K. 265 Liszt: Ah! vous dirai-je, maman Dohnányi: Változatok egy gyermekdalra, op. 25
Közreműködik: Zuglói Filharmónia - Szent István Király Szimfonikus Zenekar  Vezényel: Záborszky Kálmán Zongorán játszik és a műsort vezeti: Fülei Balázs
Ma, amikor sokat hallunk a szerzői jogokról, és törvények védik azokat, furcsának tűnik, hogy régebbi korokban milyen szívesen kölcsönöztek egymástól témákat a zeneszerzők. A Müpa iskoláskorúaknak szóló őszi koncertsorozatában olyan zenekarra írt műveket hallunk, amelyek mindegyike egy kölcsönvett téma változataira épül. A műsor különlegessége, hogy ez alkalommal a változatok mellett az eredeti művek is elhangzanak, lehetőséget kínálva az összehasonlításra.
Kevés melódia van, amelyet annyian ismernek a világon, mint a koncert műsorán szereplő művek alapjául szolgáló francia gyermekdalt. A magyar gyerekek által Mikulás-dalként énekelt dalocska először 1761-ben jelent meg nyomtatásban, azóta több híres zeneszerző, köztük Johann Christoph Friedrich Bach, Mozart, Haydn, Liszt, Elgar, Saint-Saëns és Dohnányi Ernő is feldolgozta. A koncerten e feldolgozások közül ismerhetünk meg néhányat, felfedezve a jól ismert dallam újabb, eddig ismeretlen arcait, megcsodálva a zenében rejlő végtelen lehetőségeket.
Korosztály: 10-14 év



URL: http://est.hu/cikk/107578/cikk/107578/eszti_alma_a_figurina_babszinhazban


Eszti álma a Figurina Bábszínházban
tárgyjáték 2 éven felülieknek
Budapest, Figurina Bábszínház , 2013. november 30. 17:00
Eszti álmában életre kelnek a játékai és a lakás tárgyai. Amikor a gonosz Porszívó Sárkány elrabolja Eszti játék mackóját, a mackó barátja, a kis rongybaba indul utána, hogy mindenféle kaland során, az öreg „átváltozó művész” – Esernyő Táltos segítségével megküzdjön a Sárkánnyal."
Az Eszti álma a Figurina Bábszínház második tárgyjátékaként született 25 éve. A mai napig több mint 500 sikeres előadást ért meg, egyszerűen levehetetlen a Figurina műsoráról. De mi az, hogy tárgyjáték? Egy nyelv, amelyet a gyerekek tanítanak a felnőtteknek. A tárgyjáték az a legsajátosabb bábtechnika (a kézjáték mellett), amelyben a bábszínház szereplői közönséges használati tárgyak, akik közvetlenül a színpadon, a játszók és a közönség fantáziája segítségével kelnek életre.



URL: http://est.hu/cikk/106572/cikk/106572/puskin_kucko_2013_osz-tel


Puskin Kuckó, 2013. ősz-tél
Budapest, Puskin , 2013. szeptember 14. - december 28.
Az őszi és téli hónapokban is várja a kicsiket és a családokat a megújult és minden hétvégén változatos gyerekprogramot kínáló Puskin Kuckó. A korábbi évekhez hasonlóan az új szezonban is minden művészeti ág (film, színház, zene)…
Puskin Kuckó/Legkisebbek Mozija
Folytatódik a Puskin Kuckó
Puskin kuckó
Gyerekprogramok a Puskinban
Legkisebbek mozija, 2013. tavasz
Folytatódik a Legkisebbek Mozija
…legértékesebb darabjait tűzik műsorra a szervezők. A filmes események sora, azaz a Legkisebbek mozija vetítéssorozat szeptember 14-én kezdődik, a Vízipók-csodapók kal (a kedves mesehőssel legközelebb november 16-án találkozhatunk). Szeptember 28-án Frakk, a macskák réme , október 6-án A legkisebb Ugrifüles , október 12-én Mirr-Murr, a kandúr , október 19-én A kockásfülű nyúl , október 26-án a Misi mókus kalandjai következik (utóbbi műsort december 21-én megismétlik), míg november 2-án a Futrinka utcá n, november 9-én a Pom-Pom meséi n, november 23-án A nagy ho-ho-horgász on, végül november 30-án a Sebaj Tóbiás on szórakozhatunk.
Pom-Pom meséi
Minden előadás 10 órakor kezdődik, és a vetítések gyermekbarát környezetben, azaz csökkentett hangerővel, kis jelzőfény mellett és nyitott ajtókkal zajlanak. A Mesemeleten berendezett játszósarok pedig már 9 órától egészen délután 1-ig várja az ifjú mozizókat. A filmek mellett egyéb, mozgóképes vonatkozású programot is tartalmaz a Puskin Kuckó műsorkínálata: a Zakatoló Zenemozi egyedülálló mesekoncert, melynek során a jól ismert rajz- és diafilmek újraértelmezve, élőzenével kiegészülve jelennek meg a vásznon. Zakatoló Zenemozi -koncertre szeptember 29-én és december 28-án kerül sor, mindkét alkalommal 10 órai kezdettel.



URL: http://est.hu/cikk/107630/cikk/107630/cecelia_ahern_eleted_regenye


Cecelia Ahern: Életed regénye
A nagy sikerű Utóirat: Szeretlek szerzőjének, Cecelia Ahernnek a kilencedik regénye hétköznapi hősökről és olyan csodákról, amiről már el is felejtettük, hogy valójában azok.
Kitty Logant egy balul elsült tévériportja miatt egész Írország az első számú közellenségnek kiáltja ki, ráadásul kevés igaz barátainak egyike, a magazinkiadó Constance is épp ekkor hal meg. Egyfajta „végrendeletként” Constance barátnőjére hagyja soha meg nem írt sztorijának ötletét, ami nem más, mint egy lista száz ismeretlen névvel. Kittynek kevesebb mint két hete van kitalálni, mi lehet a kapcsolat a száz ember között, és közben igyekszik helyrepofozni kaotikussá vált életét is.
Hősnőnk vérbeli oknyomozó újságíróként lát neki a feladatnak, és hamarosan megérti barátnője üzenetét: a látszólag jelentéktelen, hétköznapi emberek élete is kész regény.
Athenaeum, 3490 Ft
Értékelés: 10/8



URL: http://est.hu/cikk/107628/cikk/107628/borgos_anna_nemek_kozott_-_notortenet_szexualitastortenet


Borgos Anna: Nemek között – Nőtörténet, szexualitástörténet
Válogatás a hazai genderkutatások egyik legfontosabb képviselőjének kiváló tanulmányaiból, amelyekben Borgos a századelő irodalmát (és társadalmi viszonyait) nőtörténeti, illetve szexualitástörténeti vonatkozásban vizsgálja.
A kor ma is ismert (Erdős Renée, Török Sophie, Gertrude Stein), illetve mára elfeledetté vált írónőinek, a század eleji irodalmi élet ismert nőalakjainak művei mellett a könyv a testkultúra új hazai irányvonalait, és az ebben kulcsfontosságú szerepet játszó Madzsar Alice-életművet is elemzi.
A kötet Határátlépő kapcsolatok című részében a Vay Saroltaként született, ám Sándorként élt gróf(nő) nemi identitásának korabeli pszichológiai interpretációit ismerhetjük meg. A tanulmányok sorát egy kortárs téma zárja, amelyben Borgos a kétanyás családokkal kapcsolatos kutatásokról ír.
Noran Libro, 2990 Ft
A. J. Christian – Almási Kitti – Csernus Imre – Popper Péter: Miért vagyunk boldogtalanok?
Soma Mamagésa: Nemek igenje



URL: http://est.hu/cikk/107638/cikk/107638/rajzpalyazat_meghosszabbitva


Rajzpályázat meghosszabbítva!
A Puskin Kuckóban 2013/2014-ben a magyar gyermekfilmeké a főszerep. Ehhez kapcsolódva a Kuckó rajzpályázatot hirdet "POM POM, PICUR és GOMBÓC ARTÚR KARÁCSONYA" címmel.
Rajzold le, hogyan ünnepli Pom Pom, Picur, Gombóc Artúr és barátaik a karácsonyt! A rajzokat két korcsoportból várják: óvodás és kisiskolás (3–10 éves korig).
Ne felejtsd el ráírni a hátoldalra a neved, életkorod, címed és szüleid e-mail címét vagy telefonszámát! A legjobb munkákat beküldők értékes ajándékokat nyernek. Az első ötven legszebb rajz felkerül a Puskin mozi honlapjára és a mozi galériáján kiállítást rendeznek a beküldött rajzokból. Minden rajz felkerül a Puskin Kuckó facebook oldalára is.
Leadási határidő: 2013. december 31. Eredményhirdetés: 2014. január 8. Díjátadó: 2014. január 19. A borítékra írd rá: "Rajzpályázat" A rajzokat a következő címre kell küldeni: Budapest Film Zrt. 1054 Budapest, Bajcsy-Zsilinszky út 36-38. félemelet



URL: http://est.hu/cikk/107655/cikk/107655/muller_peter_ferfielet_noi_sors


Gyula, Gyulai Várszínház Kamaraterem , 2013. november 5. 19:00
A Gyulai Várszínház Kamaratermében Müller Péter mutatja be a most megjelent új könyvét, melyben a neves író a párkapcsolatok témáját vizsgálja meg napjainkban.
Összeomlásban van a sok ezer éves férfiuralom korunkban, és születőben a nők lelkében elfojtott igazi és örök Én-élmény. Az emberiség történetének legnagyobb fordulatát éljük, amely bár a személyes szférát érinti, de kihat az élet minden területére. Erről a mindenkit érintő témáról tart előadást az emberi lélek nagy ismerője, Müller Péter. Ha Te is többet szeretnél róla tudni, mindenképp ott a helyed!



URL: http://est.hu/cikk/107669/cikk/107669/lr_fredericks_farundell


R. Fredericks: Farundell
Impresszionista festményekre emlékeztető, melankolikus hangulatú regény az álom és ébrenlét közötti létezésről, elvágyódásról és az élet értelmének kereséséről. A háború borzalmait nehezen kiheverő Paul Asher 1924-ben érkezik…
…az oxfordshire-i Farundellbe, hogy az idős és vak Lord Damory emlékiratait legépelje. Ashert nemcsak a család tagjai – főként a tizenhárom éves Alice és a lord húga, Theo – varázsolják el, hanem a különleges birtok is, az élete pedig Damory unokája, Sylvie hazaérkezését követően örökre megváltozik.
Fredericks regénye új, transzcendentális színezetet ad az „angol vidéki kúria” irodalmi toposzának. Farundell nem olyan, mint Downton Abbey, hanem spirituális központ, Ízisz egykori szentélye, ahol elalvás előtt a lelkünk a holdtestünkbe költözik, a szellemek pedig éppoly valóságosak, mint az élők.
Gabo, 3990 Ft
David Leavitt: Az indiai hivatalnok
Diane Setterfield: A tizenharmadik történet



URL: http://est.hu/cikk/107670/cikk/107670/paul_coach_wade_fegyencedzes_-_edzesnaplo_a_tokeletes_forma_eleresehez


Paul „Coach” Wade: Fegyencedzés – Edzésnapló a tökéletes forma eléréséhez
A nagy sikerű, saját testsúllyal végzett gyakorlatokat preferáló (avagy calisthenic) Fegyencedzés című kötet naplósított kistestvére. Paul Wade 19 évet töltött olyan pokoli helyeken, mint a San Quentin vagy a Marion börtön.
Félős és nyeszlett srácként került be a büntetés-végrehajtási gépezetbe, de végül bivalyerősen szabadult. Hogy a rákba csinálta – tekintve, hogy a dutyibeutaló mellé ritkán osztogatnak fitneszbérletet? Az alapműben ezt mutatja meg.

URL: http://est.hu/cikk/107672/cikk/107672/kubiszyn_viktor_foglalthaz


Kubiszyn Viktor: Foglaltház
Kubiszyn Viktor író, újságíró 15 éven keresztül volt drogfüggő. Tapasztalatait Drognapló című 2012-es tényregényében írta meg. Az már az önéletrajzi Drognapló t, sőt a még korábbi, egészen más jellegű (a szerző filmes írásait egybegyűjtő) Filmflesskönyv et…
…olvasva is egyértelmű volt, hogy Kubiszyn Viktor jól ír. A Foglaltház ból azonban elég akár egyetlen oldalt elolvasni, hogy világossá váljon: ez az író tehetséges. Komor, gyakran trágár, mégis szívhez szóló mondatai megragadó hangulatot adnak ennek a sokak által megvetett és lenézett, saját törvényekkel és saját mitológiával rendelkező (al)világnak.
A Foglaltház ugyan közel sem szabályos, egyenes vonalú cselekménnyel bíró regény, inkább egyazon univerzumból származó karcolatok, életképek sora, de lapjait olvasva ez a legkevésbé sem fog zavarni senkit.
Jószöveg Műhely Kiadó, 2490 Ft
Értékelés: 7/10
Feldmár András: A tudatállapotok szivárványa



URL: http://est.hu/cikk/107697/cikk/107697/baloznak_az_egyetemi_golyak


Báloznak az egyetemi Gólyák!
Miskolc, Miskolci Egyetem , 2013. november 15. 19:00
Az idei Gólyabál frenetikus sokszínűséggel vár bennünket és persze elsőéveseinket. A bálozáshoz illendő, igényes ruhában érkező Gólyákat, a Ködmön Formációs Táncegyüttes nyitótánca köszönti, majd az egyetem rektora és mindannyiunk előtt leteszik esküjüket.
Immár, a Miskolci Egyetem polgáraiként vethetik magukat a programok közé, amiből akad bőven. A díszaulában zsinórban tolja Marót Viki és a Nova Kultúr, Fluor Tomi, a Kozmix és a Happy Gang. A pontot BanDJ retróklasszikusai teszik fel, de csak az aulára. A másik fő helyszín az előcsarnok. A Big Bunny Hall Swinger Club után Dukai Regina, majd a Kutatók Éjszakáján már bizonyított SZEM-ERRE tagjai kerülnek elénk. Éjfél után itt a Retro Music Band veszi át a főszerepet, míg a jogászépület földszintjén DJ Franky és Michael pörgetik a muzsikát. Vagy inkább könnyezős röhögésre vágyunk?
Ugyanitt, a Szomszédnéni Produkciós Iroda és az OTP „sztendápposai", Bálint Feri és Tóth Szabi kettősével támadnak ránk! Persze ha nem bírjuk a bezártságot, riksázhatunk is egyet. A Bál Szépe választáson indulni és szavazni is lehet, ám ha végképp témánál maradunk: akár házasság kötés is lehetséges! Aki nem nyúlt ekkora tutiba, az ne felejtse: a tombolával még mindig értékes nyereményekért szállhatunk harcba!



URL: http://est.hu/cikk/107705/cikk/107705/darvasi_laszlo_a_haromemeletes_mesekonyv


Darvasi László: A Háromemeletes Mesekönyv
Könybemutató: 2013. november 8-án 17.30-kor a Két Egér Könyvesboltban (1092 Bp., Ráday u. 20.)
Mit keres egy mesekönyvben a Magyar Történelem? Szólhat-e egy mesekönyv önmagáról, helyet cserélhet-e az írójával? Hol van a világ legjobb helye? Darvasi László a Trapiti-könyvekben és a Pálcika-történetekben már bebizonyította, hogy ért a gyerekek nyelvén.
Most, A háromemeletes mesekönyvben egy folyton kérdezősködő kisfiú keresi a válaszokat. A segítségére vannak a földszinten lakó pupákok, a Tanító néni az első emeletről, a másodikról személyesen a Magyar Történelem, hogy minden titokra fény derüljön a harmadikon, ahol a mesekönyv írója is lakik. De miféle zajok szűrődnek át a padlásról?
– Most meg mi van?! A kiáltás után csönd lett. Milyen furcsa kiáltás volt. Kicsit rekedt, kicsit füstös. Aztán meg krákogás. És csönd. Senki sem válaszolt, semmi sem moccant. Levél se rezdült. Ugyanis egy szobában harsant föl a rekedt kiáltás. Mégpedig egy dolgozószobában. Az enyémben. – Hé, hó, halihó! – kiabált valaki újra. – Mi ez? – Mi van itt?! – Mi ez az egész? Óvatosan végigsimítottam az első lapon: – Elkezdődtél, öregem. – Na várj csak, én? – Igen, te. – Ki vagyok én?! – Egy mesekönyv vagy. Ezen egy kicsit elgondolkodott. – Miért vagyok én mesekönyv? – Igazad van. Lehetnél telefonkönyv. Vagy számlakönyv. Vagy takarékbetétkönyv. Nyereménybetétkönyv. De nem az leszel. Te mesekönyv leszel.
A folytatáshoz katt ide!
Könyvbemutató 2013. november 8-án 17.30-kor a Két Egér Könyvesboltban (1092 Budapest, Ráday u. 20.) A szerzővel Turi Tímea szerkesztő beszélget, a gyerekek Koncz Timea grafikussal, a kötet illusztrátorával rajzolhatnak.
Darvasi László: Pálcika, ha elindul, akkor aztán zsupsz



URL: http://est.hu/cikk/107739/cikk/107739/ludas_matyi


Békéscsaba, IBSEN Ház , 2014. január 16. 09:00
A Békéscsabai Napsugár Bábszínház következő bemutatója Illyés Gyula mesefeldolgozása, a Lúdas Matyi , mely különleges sziluettjáték, vagyis árnyjáték formájában kerül színpadra. A játékos beavató előadás gyermekek és felnőttek számára…
…egyaránt szórakoztató perceket szerez, a beavató színházi forma által betekintést nyújt a színház belső, titokzatos világába. A gyerekek belekóstolhatnak a játékba, és az általuk kiválasztott jelenet résztvevői is lehetnek. A darab lezárásaképp kellemes beszélgetés keretein belül vitathatják meg az érdeklődők az átélt eseményeket. Lúdas Matyi története kiválóan alkalmas erre a feladatra, humort és erkölcsi mondanivalót egyaránt tartalmaz. Az előadás öt éves kortól ajánlott.



URL: http://est.hu/cikk/107761/cikk/107761/buza-kenyer-elet


Búza–kenyér–élet
Kecskemét, Cifrapalota , 2013. augusztus 21. - december 31.
A tárlat a muzeológia eszközeivel keresi a választ arra, hogy egyetlen évszázad alatt mi tette fenntarthatatlanná, ami évezredeken át fenntartható volt. A 20. század előtt a parasztság ennek szellemében élt, elődeink műtrágya, gyomirtó nélkül is…
A kiállítás Facebook-oldala
…képesek voltak „bio” búzát termeszteni. A földből élt az ember, s az ember által élt, termett a föld. A tárlat a Duna–Tisza köze hagyományos gabonatermesztésének és kenyérsütésének bemutatása mellett utal a jelenre: hogyan zajlik napjainkban e munka, milyen gépek, eszközök segítségével jut el asztalunkra a mindennapi kenyér. A paraszti kultúra használati tárgyai és mai „megfelelőjük” együttesen mutatják be – utóbbiak az előzőeket magyarázva, a 21. századi látogató nyelvére „lefordítva” –, milyen úton került/kerül a kenyér az asztalra. Külön egység mutatja be a búzához és kenyérhez kapcsolódó kultuszt, néphitet, népszokásokat.



URL: http://est.hu/cikk/107804/cikk/107804/rajzold_le_a_mikulast_-_rajzpalyazat


Rajzold le a Mikulást! - Rajzpályázat
Szeretsz rajzolni? Itt az alkalom, hogy rajzoddal megmutasd az országnak a tehetséged: vegyél részt Te is a IV. Országos Gyermekrajz pályázaton és "Rajzold le a Mikulást! - Úgy ahogy te látod"!
Részletes pályázati információk
Mutasd meg az országnak, te rajzolsz a legszebben! Vegyél részt Te is a IV. Országos Gyermekrajz pályázaton és nyerd meg a fődíjat!
Pályázni bármilyen rajz eszközzel készített alkotással lehet (vízfesték, színes ceruza, zsírkréta stb.), de csak kézzel készített rajzokat fogadnak el. A rajzok minimális papír mérete A4-es.
A műveket személyesen vagy postán a 1135 Budapest, Fáy u. 81-83. címen, valamint elektronikusan a http://www.rs.hu/gyermekrajz oldalon való feltöltéssel lehet beküldeni 2013. október 14. és november 30. között.
A beküldött pályamunkákra november 4. és december 5. között a Facebookon is lehet szavazni. Az itt szavazók között a szervezők különdíjat soroslnak ki.
Eredményhirdetés: 2013.12.10



URL: http://est.hu/cikk/107875/cikk/107875/sarkanyolo_krisztian


Zalaegerszeg, Griff Bábszínház , 2014. január 30. 14:00
(fotó: Pezzetta Umberto)
A Griff Bábszínház egy igazi vásári komédiával készült a legújabb bemutatóra, amelyet Bal József rendezésében láthat a nagyérdemű. Vándorkomédiások adják elő Sárkányölő Krisztián híres legendáját – a szerepeket játssza Balázs Nóra és Báthory Gábor.
A történet szerint III., avagy Zokogó Zsigmond király lányát, Mufurcka királykisasszonyt elrabolta egy sárkány. A király lovagi tornát hirdet - de ki lesz a legbátrabb lovag, aki a királylányt megmenti? Ha szeretnéd megtudni a választ, ott a helyed valamelyik előadáson. Ne lepődj meg, ha egyszer csak a színpadon találod magad a darab szereplőjeként!



URL: http://est.hu/cikk/107877/cikk/107877/bobita_csaladi_filmfesztival_az_alma_egyuttessel


Bóbita Családi Filmfesztivál az Alma Együttessel
Budapest, Cinema City Aréna Pláza , 2013. november 22 - 24.
Felejthetetlen élményekben lehet részük mindazoknak a gyerekes családoknak, akik kilátogatnak az immár harmadik alkalommal megrendezésre kerülő Bóbita Családi Filmfesztiválra, az Aréna Plázába a Cinema City Aréna Moziba.
A rendezvény keretein belül újra megtekinthetőek a moziban a 2013-as és az elmúlt évek legsikeresebb animációs és élőszereplős családi alkotásai. 5 teremben reggel 10 órai kezdéssel indulnak a filmek, és egészen 19 óráig lehet mazsolázni a hatalmas kínálatból.
Sok kisgyermek életében ez a fesztivál teremtheti meg a lehetőséget az első mozilátogatás élményére, kifejezetten mama-bababarát, azaz félhomályban, csökkentett hangerő melletti vetítésekre is sor kerül délelőttönként.
A filmek mellett a mozi előterében számtalan izgalmas és ingyenes program vár ismét a kicsikre és nagyobbakra. Szombaton és vasárnap a színpadon folyamatosan koncertek, előadások, bábszínház, meseolvasás és rengeteg ajándék várja a látogatókat. A színpadi programok mellett játszóház, kreatív foglalkozások, diavetítés, mesesarok és számtalan egyéb aktivitás kínál értékes szórakozást.
Fellép többek között a Ringató, az Alma Együttes, az Apapcuka, a Kaláka, a MintaPinty, az Eszter-lánc, a Talamba, Kovácsovics Fruzsina, a BélaMűhely és a Fabrika Műhely. Puskás Péter mesét olvas a legkisebbeknek.
A családok, és főleg az anyukák körében rendkívül népszerű Bóbita magazin a fesztiválon ünnepli második születésnapját, mely további meglepetésekkel szolgál a látogatóknak.
A fesztivál filmjei kedvezményes jegyárakon érhetőek el. 2D vetítésekre 950 Ft, a 3D vetítésekre hozott szemüveggel 950 Ft, hozott szemüveg nélkül 1 150 Ft. A Cinema City Aréna mozi pénztárának szintjén ingyenesen látogathatóak a programok.



URL: http://est.hu/cikk/107873/cikk/107873/ah_hol_vagy_magyarok_tundoklo_csillaga


Ah, hol vagy magyarok tündöklő csillaga
Gyula, Gyulai Várszínház Kamaraterem , 2013. november 14. - december 13.
November 14-től látogatható a Kamaragalériában az a képzőművészeti kiállítás, amely a Szent István Emlékév tiszteletére valósult meg a budapesti Forrás Galéria felkérésére. 19 neves magyar képzőművész – köztük Gyulai Líviusz…
…Jankovics Marcell, König Róbert, Kubinyi Anna, Orosz István, Somogyi Győző, Szemadán György – készített egy-egy műalkotást az államalapító Szent Istvánra emlékezve. Ezeket az alkotásokat tekinthetik meg december végéig az érdeklődők a Várszínházban.



URL: http://est.hu/cikk/107913/cikk/107913/minikoncert_babjatek_mikulas


Minikoncert, bábjáték, Mikulás
Miskolc, Szinvapark , november 24., 16h, december 1., 11h, 12h
A Szinvapark ezúttal is kiszínezi a hétvégi vásárlást, és hogy véletlenül se unatkozzunk a soron következő vasárnapokon, zenében, vetélkedőben no meg egy ünnepi bábjátékban is részünk lesz. November 24-én, délután 4-től…
…az X-Faktor ban megismert Csobot Adél lemezbemutató minikoncertjébe csöppenünk, aki szívesen dedikál is nekünk a Líra Könyváruházban. December elsején már nem csupán a 2. emelet lesz hangos. Délelőtt 11-órától igazi, mikulásváró gyermekzsivaly várható, hiszen A Mikulás és a varázsdob címmel, mesejátékot láthatunk a Csodamalom Bábszínház mestereitől. A színpadi játék után mi más jöhetne, ha nem az igazi játékokért folytatott küzdelem. A galéria szinten éppen délben kezdődik a Yellow Játékbolt vetélkedője Bobóval, így az értékes tárgynyereményekért ezúttal is érdemes lesz játszanunk!



URL: http://est.hu/cikk/107914/cikk/107914/csucshatekonysag_a_flabelossal


Csúcshatékonyság a Flabélossal
Debrecen, Vár u. 8., I. emelet
Hogyan lehet közel egy órányi edzést 10 percbe sűríteni? Közhelyesen hangzik, de a technológiai fejlődésnek ugyebár „nem szokása” megállni. Ha most épp a sportolásnál tartunk, hát ott sem. A hamburgi MEDCERT intézet által…
…immár hivatalosan is orvostechnikai eszköznek minősített FLABéLOS, bizonyítottan alkalmas ilyen hatásfokú fitneszprogramok végrehajtására. Gyakorlatilag minden korosztály számára ajánlott ennek a forradalmi tréningeszköznek a rendszeres használata, és hogy az egyszerűségét is érintsük: ezt akár utcai ruházatban is megtehetjük.
A testben lerakódott zsírok égetésében, de a hölgyek rémálmának, a narancsbőrnek az eltüntetésében is élen jár ez a technológia. Ezenfelül növeli a pulzusszámot, javítja és gyorsítja az anyagcserénket, tónusossá és feszessé teszi a bőrt. Mindezek mellett képes megállítani a csontritkulás folyamatát, és az egész szervezetünket boldogsághormonnal, azaz endorfinnal árasztja el. Tudunk ettől hatékonyabb módszert? Ennél nincs jobb ötletünk!
FLABéLOS Eufória Debrecen, Vár u. 8., I. emelet (Fornetti fölött) Tel.: 06 30/877-6172



URL: http://est.hu/cikk/107910/cikk/107910/ezustfenyu_quimby-este


Ezüstfényű Quimby-este?
Debrecen, Roncsbár , november 28., 29., 20h
A The Silver Shine zenekar neve sokak számára még ismeretlenül cseng kis hazánkban, pedig a fővárosi banda világszerte összesen 33 országban turnézott idáig. Idén harmadszor tértek vissza Amerikába, ahol ezúttal közel egy hónapig járták az ország klubjait.
Amerika mellett Brazíliában és majdnem az összes Európai országban megfordultak már, így aztán az sem csoda hogy, itthon a Quimby előzenekaraként kerülnek elénk! A vonzás receptje: vintage punk rock'n'roll villámkezű női nagybőgőssel. Mi ez!? Ezt kábé olyasmihez tudnánk hasonlítani, mintha a Tankcsapda a saját, nyers stílusában elkezdene Mystery Gang számokat játszani. S hogy látni szeretnénk őket? Na, még szép: vörös-fekete zebramintás nagybőgő, extrém színpadi energia, klasszikus 50-es éveket idéző Elvis-mikrofonok. Jobb, ha elcsípjük őket a Roncsbár Quimby-estjén!



URL: http://est.hu/cikk/107937/cikk/107937/az_unicef_es_a_telenor_osszefogasa_a_gyermekekert


Az UNICEF és a Telenor összefogása a gyermekekért
Az internet terjedése nemcsak a gazdaság növekedéséhez járul hozzá, de tudatos használata életminőségünket is jelentősen javítja.
A hasznos és kényelmi funkciók mellett ugyanakkor a cyberbűnözéssel kapcsolatos esetek és az online közösségi terek árnyoldalai is egyre gyakrabban kerülnek középpontba. A gyermekjogok világnapja alkalmából az UNICEF és a Telenor arra szeretné felhívni a figyelmet, hogy a jelenség a szakemberek számára ismert, sőt, a két szervezet együttműködése hozzájárul a gyermekek védelméhez.
A gyermekjogok világnapján az UNICEF Magyar Bizottság és a Telenor Magyarország bejelentették, hogy a gyermekek online életének védelmében új programokkal és eszközökkel támogatják a gyermekjogok ismeretének terjedését és a digitális zaklatás elleni küzdelmet:
Az UNICEF szakmai vezetésével és a Telenor támogatásával életre hívott „Ébresztő-Óra” program célja, hogy növelje a gyermekjogok ismertségét az iskolákban, és rávilágítson arra, hogy a gyerekeknek a digitális világban is joga van a biztonsághoz, a zaklatásmentes élethez. A program minimum 2000 gyermeket ér el közvetlenül a következő egy évben. A Telenor támogatásának egy része az UNICEF nemzetközi alapba kerül, amit a szervezet nemzetközi oktatási projektek lebonyolítására fordít.
A Telenor vállalást tett, hogy kiemelt csatornáink népszerűsíti és terjeszti az UNICEF által kifejlesztett HelpAPP okostelefon alkalmazást. Az újszerű alkalmazás célja, hogy megoldást nyújtson a zaklatás vagy bántalmazás áldozatául esett gyermekek számára. A HelpAPP ezentúl gyorsan és kényelmesen letölthető a GooglePlay áruházban és a Windows Marketplace-en a Telenor kiemelt applikáció-válogatásában, valamint a Telenor mobil-weboldalán, a go-portálon.
Az UNICEF ajánlásával látja el és a jövőben szakmai partnerként támogatja a Telenor és a MediaSmart Hungary oktatási segédanyagát, a Digitális világot. A 9-12 éves gyermekek online médiaértését fejlesztő, 14 fejezetből álló oktatási anyaggal kapcsolatosan a napokban pedagógusoknak szóló pályázat indult, „A Digitális világ tanára” címmel.
„Attól, hogy nem látjuk, a gyermekekkel szembeni erőszak még létezik. Az UNICEF a világ legnagyobb gyermekvédelmi szervezeteként hitet tesz amellett, hogy az erőszak nem természetes része a gyermekkornak. Mindent meg kell tennünk annak érdekében, hogy gyermekeinket ne érje bántalmazás – se az online térben, se a mindennapokban” – Danks Emese, az UNICEF Magyar Bizottság igazgatója.
„A Telenor arra törekszik, hogy mindenki számára elérhetővé tegye a villámgyors mobilinternetet, méghozzá úgy, hogy azt a legkisebbek is biztonsággal használhassák. Magyarországon eddig is sokat tettünk már ezen a téren: első és jelenleg egyetlen internetszolgáltatóként immár két éve blokkoljuk a pedofil tartalmú weboldalak elérését a hálózatunkon, valamint a gyermekek biztonságos internethasználatát elősegítendő oktatási segédanyagot fejlesztettünk ki. Az UNICEF-fel kötött együttműködésünk egy újabb fontos lépést jelent abba az irányba, hogy minden gyerek okosan, biztonságosan és gondtalanul használhassa a világhálót” – mondta el Christopher Laska, a Telenor Magyarország vezérigazgatója.
A gyermekjogok ismeretének fontosságára hívja fel a figyelmet az a három rövidfilm, amelyeket a Telenor a Gyermekjogok Világnapjára készített, és amelyek a gyermekek szexuális kizsákmányolásának problémájára hívják fel a figyelmet. Statisztikák szerint világszinten évente több mint 10 millió gyermek válik a gyermekprostitúció és pedofília áldozatává; Európában minden ötödik, Magyarországon pedig minden tizedik gyermek érintett a szexuális zaklatással.



URL: http://est.hu/cikk/107935/cikk/107935/new_york-i_pillanatok_-_fiedler_peter_kiallitasa


New York-i Pillanatok – Fiedler Péter kiállítása
Budapest, H13 Diák- és Vállalkozásfejlesztési Központ , 2013. november 28. - január 6.
Fiedler egyedi látásmódban fogja meg a múlékony pillanatot.
Fotóművészeti sajátossága, hogy a tárgyát közelről fókuszálja, felnagyítja vagy különleges szemszögből nézi, mely során a kontextus eltűnik és ennek eredményeként festői absztrakt dizájn keletkezik a képen.
A kiállítást Uhl Gabriella művészettörténész nyitja meg, aki a 2013-as, 55-ik Velencei Biennálé és a Robert Capa Kortárs Fotógráfiai Központ kurátora. A harminc képből álló tárlat néhány jellegzetes alkotást mutat be. Az épületfotózás jól tükrözi sajátos látásmódját -- nem fél a kihívásoktól az egyik legnehezebb műfajban is másképp lát, rendhagyóan játszik a kétdimenziós felületen a háromdimenziós valósággal.
A fotóst csodálatba ejtették Manhattan központi részének utcái, ahogy egy szigorú rácshálózatot alkotnak, amelyet csak a Broadway bont meg és éles szögben vonul végig északnyugatról és végül kiköt a Wall Street-en és a Battery Parkban. Számos felülnézetből készült fotója drámaian érzékelteti az utcák sűrűségét – a Midtownban az egyetlen, amit az ember tehet, hogy felfelé néz az épületekre. Az elegáns fotók közül is kiemelkednek a Rockefeller Központ lebegő modernista tornyai.
Az építészeti kanyonokon belül ösztönös szemmel örökíti meg a többoldalú szögletes jelenségeket. Valóban, Manhattan egyfajta archeológiai helyszín New York építészet történeti vizsgálatára. Ez egy másik meglepetést tár fel, hogy amíg az épületek vonalai egyenesen nyúlnak fel az ég felé – Fiedler olyan perspektivikus szögből örökíti meg a valóságot, amely egy bizonyos vertikális szédülést indukál. Számos felülnézetből készült fotója drámainak érzékelteti az utcák sűrűségét, az épületek hatalmas voltát. Fényképei megörökítik, hogy az épületek geometriai élei, hogyan keretezik a felhőket az égbolton. Több fotón a felhőkarcolók üvegfalainak felszínén tükröződik a szomszédos régi épületek saját antik reflexiója.
Ő a városi meglepetések fotóművésze, aki rendhagyó művészi meglepetéseket tartogat a nézőnek. A művész absztrakt látásmódja a lényeg keresésének otthonosan használt eszköze, több műalkotása is bekerült Richard P. Taylor Ph.
D. az Oregoni Egyetem tanszékvezető professzorának fraktális jelenségeket felölelő gyűjteményébe.
A kiállítás a Civilek a Palotanegyedért Egyesület (CaPE) támogatásával valósul meg.
Végre valami! Nagyon ott vannak ezek a képek.
2013-11-23 22:42:49
Köszönjük a meghívást. Judit sajnos nem lehet ott, de én megpróbálok. Üdv: Jóska
Stugnya József
2013-11-22 17:43:09



URL: http://est.hu/cikk/107939/cikk/107939/ujra_hokiutot_ragadtak_a_sztarok


Újra hokiütőt ragadtak a sztárok
Visszavágóra áhítozott GanxstaZolee – megkapta. A tavalyi nagysikerű rangadó után, idén újra korcsolyát és hokiütőt ragadva csaptak össze a jégkorong-rajongó sztárok és a profik.
Harsányi Leventeegy sportsérülés miatt bokavédővel, GanxstaZolee, Kiki és a Neotonos Végvári Ádám pedig profikat megszégyenítő magabiztossággal érkezett az összecsapásra, ahol kiderült ki is a pálya igazi ördöge.
A tavaly első ízben megrendezett nagysikerű meccs után újra barátságos mérkőzésen, vegyes csapatokban feszültek egymásnak a hoki rajongó sztárok és a magyar jégkorong-válogatott titánjai. Ganxta Zolee, Végvári Ádám és Harsányi Levi fehér mezt öltött, míg a kékbe bújt profikat Kiki és Lotfi Begi erősítette volna. A Compact Disco grúvmestere azonban lebetegedett, így az Első Elemet énekesének egyedül kellett helytállnia a hivatásos játékosok között.
"Idén is nagyon élveztem a játékot, szerintem ez látszott is rajtam. Sajnálom Begit, de így is iszonyatosan erős volt a csapatunk. Igazán eseménydús mérkőzés volt, nem semmi, hogy 21 gól született, és ráadásul Ganxsta is megkapta a visszavágóját, bár szerintem nem pont így képzelte"– mesélte Kiki, aki azt is hozzátette, hogy ugyan ezek a meccsek nem a vérre menő küzdelemről szólnak, de az öltözőben azért rendesen ment a zrikálás.
GanxstaZolee csapata tavaly egyetlen góllal maradt alul a finnek kedvenc vodkája szervezte rangadón, éppen ezért idén semmit sem akart a véletlenre bízni. A rapper a fontos meccsre legnagyobb rajongóját is magával hozta: kislánya Zoé egy pillanatra sem vesztette szem elől a korongot, gondosan számolta a gólokat a Kőbányai White Sharks Jégpályán. A történelem azonban megismételte önmagát.
"Az idei játékba mindent beleadtam, biztos voltam benne, hogy mi nyerünk. Tavaly is győznünk kellett volna, de a bíró valamit félrenézett, amit azótasem tudok megbocsátani neki… A visszavágás most az én hibámból nem jött össze, rossz passzt adtam a hosszabbításban. De jövőre is itt leszünk, és biztosan nyerünk. Ha akkor sem jön össze én komolyan mondom kolostorba vonulok!"– jelentette ki Zolee.
Ahogy a Finlandia csapata, úgy természetesen a sztárok is a mértékletes alkoholfogyasztás hívei.



URL: http://est.hu/cikk/107936/cikk/107936/300_cserep_2_per_alatt-_i_erdi_budo_gala


300 cserép 2 per alatt!- I. Érdi Budo Gála
Érd, Városi uszoda, sport- és rendezvénycsarnok , 2013. november 23.
November 23-án egyedülálló rendezvény várja az érdeklődőket Érden, ahol az I. ÉRDI BUDO GÁLA keretében látványos harcművész bemutatók szórakoztatják majd a látogatókat.
Muso Jikiden Eishin Ryu, Komei Juku Iaijutsu, Kraw Maga, Baranta, Professional Chung Hop Kuen, XMA… Mielőtt még bárki azt hinné, hogy valami fertelmes átkot mondunk az olvasó fejére, gyorsan megnyugtatjuk: ezek a kifejezések különleges keleti harcművészeteket takarnak.
E küzdősportok legjobbjaival találkozhatnak majd azok, akik ellátogatnak szombaton az I. Érdi Budó Gálára. A külsőségek sem mindennapiak: a dobok és kínai oroszlán fejek, zászlók és molinók, fegyverek és különleges harci kellékek mellett látványos tradicionális Kínai Oroszlán tánc és szinte vérre menő küzdelmek szórakoztatják ezen a szombaton a nagyérdeműt.
300 CSERÉP 2 PERC ALATT?! A műsorszámok között a közönség felhőtlen szórakoztatását Vajtó Laci, a vérbeli színpadmester, a főzőversenyek és gyereknapok sztárja, a fesztiválok profi házigazdája garantálja. Az ismert rádiós műsorvezető és fáradhatatlan showman maga is részese lesz a bemutatóknak, de hogy milyen küzdelemben láthatjuk őt viszont a páston, azt egyelőre nem árulta el. A különleges rendezvénysorozaton nem csak a sportrajongók, hanem valamennyi ide látogató megtalálja a számítását. Többféle stílus megszállottjai is színre lépnek ezen a napon. Képviselteti magát a Wing Tsun Kung-Fu és a karate megannyi ága, de jönnek a Muay Thai bokszolók és a Wushu, valamint a ShaoLin Kung-Fu és a Judo szerelmesei is.
AMIKOR A LEGENDÁK ÉLETRE KELNEK! A formagyakorlatok, fegyveres formák, önvédelmi bemutató mérkőzések, akrobatikus- és törésgyakorlatok mellett az igazi csemegét az úgy nevezett Movie Fighters verseny ígéri. A résztvevők bármilyen film-jelenettel nevezhetnek, a lényeg, hogy a filmbéli küzdelmet élethűen rekonstruálják. Az 1- 5 perc közötti bemutatók során a versenyzők a legkülönbözőbb harci eszközöket használhatják. Ezen a szombaton látványosan visszaköszönnek majd Bruce Lee, Jackie Chan, Jean-Claude Van Damme és Chuck Norris leghíresebb bunyói!
A Gálaműsorban XMA (Extreme Martial Arts) és modern akrobatikus harcművészeti bemutató is látható lesz.
A fontosabb szombati programok: 08.00 - 16.00: I Goshin Jutsu Magyar Bajnokság 17.00 Gála bemutatók 18.00 Bemutató bajnokság (érdi és Érd környéki csoportok bemutatói) Movie Fighters verseny Bemutató Bajnokság Meghívásos Nyílt Verseny
(Forrás: gexmedia)



URL: http://est.hu/cikk/107941/cikk/107941/wamp_dizajnvasar


WAMP dizájnvásár
Budapest, Millenáris , 2013. november 24.
A novemberi vásáron ismét közel száz tervező egyedi termékei várják a látogatókat. Magyar designerek ruhái, ékszerei, divatkiegészítői mellett, gyerekruhák, játékok, mesekönyvek is kaphatók lesznek.
Szokás szerint ismét jelentkezik a WAMP kézműves finomságokat kínáló gasztro szekciója, s jó néhány különleges programmal is készülnek a szervezők.
Ezen a vasárnapon mutatkozik be a Hónap Tervezője díj nyertese, Visy Dóri ékszertervező, akinek legújabb, téli kollekciójával itt találkozhat első ízben a nagyközönség. A sárga arany és feketére oxidált ezüst felhasználásával készült darabokat az aranysárga őszi falevelek és a már kopasz, földön heverő faágak ihlették. Dóri munkáit alapvetően a természet iránti rajongás, annak változatossága, esetlegessége inspirálja. Ékszereiből kivétel nélkül egyetlen darabot készít, s szívesen teljesít személyre szabott felkéréseket is.
A családosokat a már jól ismert és új gyerekprogramok is várják. Ismét a a WAMP vendége lesz a Recreativity újrahasznosított anyagokat felhasználó kreatív műhelyfoglalkozása, amelynek keretében most parafadugókból készülnek kiegészítők. Első ízben találkozhatnak a látogatók a Zoom Műhellyel. A workshop elsősorban a 4-12 éves korosztálynak szól, 14.00 órától kezdődően régi deszkákból, megunt játékokból készülnek majd ékszertartók, nyakláncok. A Zoom Műhely a szülőket is várja, hiszen egy közös munkaélmény maradandó emlék marad.
Először a WAMP-on lesz megvásárolható Gellért Emese - Marcus Goldson - Gwen Jones A CSODÁLATOS VILLAMOS - THE MAGIC TRAM című kétnyelvű kötete, amelyből kiderül, hogy mit tesz egy kígyó, ha túl hosszúra nőtt. „Elindul, hogy megtalálja a megoldást élete problémájára, de úgy tűnik, mindenhol csak kudarc éri. Sok baj és szomorúság után persze minden megoldódik, és még a budapestiek is jól járnak. Gellért Emese verses meséjét a WAMP-ra járok körében már jól ismert Marcus Goldson illusztrálta. A szerzők a helyszínen dedikálnak.
A Cerkabella Kiadó szintén a design vásáron mutatja be vadonatúj Tejbegríz című irodalmi-szakácskönyvét, amelyben kortárs magyar szerzők írásaihoz Mautner Zsófia írt recepteket és Kismarty-Lechner Zita készített illusztrációkat. 15.00 órai kezdettel dedikálást és kötetlen beszélgetést is szervez a kiadó, amelyen a kötet szerkesztője, illusztrátora és a receptek megálmodója mellett többek között Kukorelly Endre, Lugosi Viktória, Mészöly Ágnes, Varró Dániel és Zalán Tibor is ott lesz. Az érdeklődőknek alkalmuk lesz megkóstolni a Tejbegríz egyik receptje alapján készült csokoládés bonbonokat is.
16.00 órától a Cellux Csoport újrahasznosító üzeme lép működésbe. Az ajándéknak szánt könyvek egyedi csomagolást kaphatnak és mindenki elkészítheti saját kis receptfüzetét is, aminek lapjai újrahasznosított papírlapok lesznek, borítónak pedig a Tejbegríz illusztrációinak másolatai szolgálnak majd.
A WAMP vásárokra a belépés feltétele 5 db 100 Ft névértékű WAMPER kupon vásárlása, összesen 500 Ft értékben. Nem kell WAMPER kupont váltani gyerekeknek 14 éves korig, illetve a nyugdíjasoknak, ha a jogosultságot diák, -illetve nyugdíjas igazolvánnyal igazolják. Ők karszalag nélkül léphetnek be a vásárra.



URL: http://est.hu/cikk/107946/cikk/107946/vilagraszolo_szerelemcsutortok_dobszerda


Világraszóló szerelemcsütörtök, dobszerda
Budapest, Müpa Budapest , 2013. november 24., vasárnap
Korzenszky Klára zenészként és gyermekpszichológusként egyaránt fontosnak tartja a játék és a mese szerepét a gyermekek személyiségének fejlődésében.
A Szerelemcsütörtök, dobszerda című családi lemez összeállítása során a gyermekfolklór közismert, szerteszóródott kis darabjai - akárcsak egy tükörcserép vagy kirakós kép részei - összefüggő egésszé rendeződtek. A természet rendjéből fakadó világképet őrző, a mindnyájunk számára útmutatást, biztonságot adó mese fonalán szövődik a varázslat. Mondóka, játék, dal és mese révén felidézhető, végigpergethető, újrajátszható egy-egy jól ismert történet. A zenés hétvége gyermekprogramjában sok más érdekes hangszer mellett újra felbukkan a cimbalom és a tárogató!



URL: http://est.hu/cikk/107961/cikk/107961/adventi_csaladi_hetvegek_a_futuraban


Adventi családi hétvégék a Futurában
Mosonmagyaróvár, Futura - Interaktív Természettudományi Élményközpont , 2013. december 1 - 22.
Mi jut eszünkbe, ha azt halljuk „advent”? Várakozás, készülődés, valami különleges előérzete… A finom illatok és az utcai fényfüzérek mind az ünnep közeledtére hangolják érzékszerveinket. Idén a Futura is bekapcsolódik a város adventi forgatagába.
November 30-án és december 1-jén a Játékos hétvége várja a családokat, a csemeték akár saját kis kuckót is építhetnek maguknak, a büfében pedig ehhez illően mézeskaláccsal és mézeskalács likőrrel bővül a kínálat. A következő alakommal, december 7-én és 8-án a Futura őszi szakköreinek zárásaképp a Konyhabűvész hétvége eseményei zajlanak, érdekes kísérletekkel, aszalt szilvás bejglivel és aszalt szilvás forralt borral.
Az ezüstvasárnapi hétvégén, december 14-én és 15-én minden a hang és a zene jegyében zajlik, a ház vendégei először pengethetik meg az új, „Nézd a hangot” névre keresztelt interaktív játékot, a büfében pedig ír és mályvacukros forró csoki kóstolható. Végül a karácsony előtti utolsó hétvégén, december 21-én és 22-én a fény csodái ejtik majd rabul az arra kíváncsiakat, akik az új „Tükörlabirintus”-játék kipróbálása után süvegcukorral és krampampulival pihenhetik ki az ajándékvásárlás fáradalmait.
A családokat mindegyik alkalommal a hétvége témájához illeszkedő tudományos kísérletek és játékos feladatok várják, melyek teljesítéséért apró meglepetés ajándék jár. Szeretettel vár mindenkit a Futura az adventi időszakban is!



URL: http://est.hu/cikk/107981/cikk/107981/interju_raba_rolanddal


Interjú Rába Rolanddal
Rába Roland színházi és filmes szerepei – legutóbb Bodzsár Márk Isteni műszak című filmjében Fék doktorként borzolta a kedélyeket – mellett rendez is. Előadásaiban láttunk már férfiakat a teljes idegösszeomlás szélén ( Pánik )…
Interjú Horn Mártonnal, a Van Gogh Alive szervezőjével
Litkai Gergely interjú
Interjú Ladjánszki Mártával, a L1danceFest művészeti vezetőjével
…híres válóperes ügyet ( Kramer kontra Kramer ), a Szépművészeti Akadémiára jelentkező Hitlert ( Mein Kampf ), a november 26-ai Dermedési pont című bemutatója pedig a nőknek szán főszerepet.
A 2011-es Yerma című rendezésed az anyaság, a gyermek utáni vágy témájával foglalkozott. Legújabb darabod, a Dermedési pont középpontjába ismét a nők kerülnek.
Amikor megkerestek a K.
V. Társulat alapítói, Urbanovits Krisztina és Száger Zsuzsanna, megkérdeztem, mit jelent a rövidítés, a K.
V. (külön vélemény). Beszélgettünk és kiderült, hogy mindnyájunkat foglalkoztat a jelenség, hogy egyre többen és többen mennek ki külföldre dolgozni. Az előadásban olyan nőket ismerhetnek meg a nézők, akik itthoni problémáikat szeretnék valahogy maguk mögött hagyni. A három nő közül azonban csak ketten akarnak igazán elmenni Magyarországról, ami komoly vitához vezet.
A kivándorlás lesz a Katonában bemutatásra kerülő Illaberek (2013. november 29.) című előadás témája is. Ennyire fontos társadalmi kérdés most ez?
Nyilván súlyos kérdés, hiszen a felmérések azt mutatják, hogy több százezer ember dolgozik külföldön, ami korábban nem volt jellemző – a húgom is már két éve kinn él Londonban. A színházban azt vizsgálhatom, hogy egy adott helyzetben miért merül fel és mit jelent ez a döntés. Ha ezt a problémát lefordítod a kapcsolatok szintjére, hogy én itt hagylak, és soha többé nem jövök vissza, akkor drámailag egy nagyon érdekes szituációt kapunk.
Benned is felmerült már a menni vagy maradni kérdés?
Végül miért nem mentél?
A félelem és a nyelvtudás hiánya, de leginkább a gyávaság miatt. Minden ember életében eljön az az időszak, amikor tényleg megpróbálhatná külföldön, hiszen akkor is megéri, ha nem sikerül, mert tapasztalni kell. Én azonban gyáva voltam és nem mentem.
Rengeteg női kérdéssel, problémával, szereppel foglalkozó drámát, filmet adaptálhattál volna színpadra, te azonban úgy döntöttél, hogy saját szöveget írsz Zöldi Gergellyel.
Megnéztem pár – szélsőséges női típusokban gazdag – Almodóvar-filmet, mert úgy gondoltam, hogy hasznosak. De inkább az a kockázat izgatott, hogy nem íróként hogyan tudok egy darabot összerakni. S ha már független csapattal dolgozom, akikhez közel álló témát szeretnénk kibontani – melybe magunkat is bele kívánjuk fogalmazni –, akkor „szenvedjünk ki” magunkból egy saját történetet, nehezítsük ezzel is az amúgy sem könnyű próbafolyamatot.
Az egész történetet egy konyhában helyezted el. Miért pont ezt a helyszínt választottad?
Amikor a lányok megkerestek, volt egy elképzelésük, hogy mi lenne, ha az egész előadás egy konyhában játszódna. Nekem megtetszett az ötlet, hiszen egy konyha izgalmas helyszín lehet. A nőket amúgy is sokan a konyhával azonosítják. Daróczi Sándor tervező egy hatalmas konyhapultot álmodott meg játéktérnek. Ez központi eleme lesz az előadásnak.
Antal Klaudia



URL: http://est.hu/cikk/107982/cikk/107982/adventi_unnep_a_bazilikanal


Advent első vasárnapján, december 1-jén harmadik alkalommal gyúlnak ki a fények a Bazilika előtt, ahol esténként a megnyitó napjától az újévig Budapest leglátványosabb vizuális élményében lehet része a látogatóknak.
A Bazilika homlokzatán életre keltett karácsonyi motívumok mellett az Adventi Ünnep a Bazilikánál rendezvénysorozatvásári forgataggal, korcsolyapályával, színes programokkal és jótékonysági akciókkal fűszerezi az ünnepi készülődést.
A legnagyobb fénybe csomagolt nevezetesség A budapesti Szent István Bazilika már önmagában is egyik legszebb nevezetességünk, a december elsején kezdődő adventi időszak alatt pedig hazánk legnagyobb méretű és leglátványosabb vizuális élményével várja majd a térre látogatókat. A megnyitó napját, advent első vasárnapját követően sötétedés után fél óránként kelnek életre a monumentális, 37*28 méteres homlokzaton a színpompás, karácsonyi ihletésű témák, amelyek ünnepi hagyományainkról és értékeinkről mesélnek. A rövidfilmek témái között szerepelnek például a legfontosabb vallási motívumok, de azt is bemutatják, hogyan látják a karácsonyt a gyermekek, vagy épp hogyan ünnepelnek Európa nemzetei és miről szól valójában az ünnep.
A látvány mögötti érték A Bazilikánál az ünnepi látvány minden további eleme mögött is értékeket találunk, a szervezők ugyanis a természetre és fenntarthatósági szempontokrais odafigyelveélő fát nem vágnak ki és a tér közepén felállított karácsonyfát energiatakarékos LED izzókkal díszítik fel. Míg a vásárdíszkivilágításaidén megújul, a középpontban a gyermekek legnagyobb örömére ebben az évben is az ingyenesen használható, 200 nm-es korcsolyapálya lesz, amelynek kialakításánál szintén az energiatakarékosság volt a legfontosabb szempont.
Az ünnep a közös élménnyel kezdődik A szervezők az alkotóházban kézműves programmal várják a legkisebbeket, akik a kori suli programjain, pénteki és szombati napokon pedig a Gönczöl Néptáncegyüttes rögtönzött táncházán is részt vehetnek. Természetesen december 6-án a rendezvényre látogat a Mikulás is, majd egy héttel később, december 13-án egy óriási jégtömbből faragnak különleges vásári meglepetést a jég szobrászai és önkéntes segítői. A Vizslamentés csapata fotózással és edukációs programmal várja a gazdikat és kutyabarátokat, míg a Tisztelet Társasága a szépkorúak támogatásához vár segítségetés minden napra kézműves foglalkozással is készülnek. Az Ökumenikus Segélyszervezet a „szeretet.
éhség.”országos pénzadománygyűjtő akció keretében az összefogásra szeretné felhívni a figyelmet, ezért Adománygyűjtő pontján egy-egy ajándék mézeskalácsszívvel várják mindazokat, akik szívesen hozzájárulnak a rászorulókért végzett munkához. A vásár ideje alatt több meglepetés programot is szerveznek: december 5-én, az önkéntesség világnapján például a szervezet közismert önkéntesei fejezik ki köszönetüket az önkéntesek egész éves elkötelezett munkájáért.
Kézműves forgatag A vásárban közel hatvan kiállítónál kereshetnek inspirációt a látogatók, hogy idén mivel lepjék meg szeretteiket. A klasszikus minőségi bőrkesztyűk vagy a szűcsmester munkái és kerámiák mellett széles választékot találunk művészi igényű, kézzel készített ajándéktárgyakból is a különleges fényfüzértől egészen a virágokból készített ékszerekig. Nézelődés közben az Adventi Ünnep gourmet vendégei a vásári hangulathoz elengedhetetlen illatos, forró italokat és finomságokat is végig kóstolhatják; a fűszeres forralt bort és frissen gőzölgő kávét, az épp kisült kenyérlángost vagy kürtős kalácsot. Aflódnik és bejglik, a megszámlálhatatlan variációban ízesített csokoládék, macaronok és marcipánok, a kolbász vagy borkülönlegességek pedig az ünnepi asztalon tálalva vagy az ajándékok között is örömet okozhatnak.



URL: http://est.hu/cikk/107983/cikk/107983/lenyugozo_labirintusban_jartak_a_sztarok


Ki gondolná, hogy Király Viktor belül egy nagy gyerek? Az énekes a minap egy különleges Labirintusban járt, ahol ámulatba ejtették a virtuális térben felé száguldó repülők, vonatok, és a hullócsillagok.
Az izgalmas felfedezőúton Péter Szabó Szilvia és Béres Alexandra is Viktorral tartott. A nem mindennapi kalandra az idei X-Faktor három tehetsége,Batánovics Lili, Eckert Anikó és Tóth Marci isvállalkozott.
Király Viktor hatalmas mosollyal lépett ki az útvesztőből. „A lelkem mélyén egy nagy gyerek vagyok, ezért hatalmas élményt jelentett számomra a Labirintus. Korábban még nem találkoztam a kiterjesztett valósággal, de lenyűgöző ez a technika, ahogy forgattam a tabletet, egy bolygót ábrázoló képből a csillagos éjszaka tárult elém. Kicsit klausztrofóbiás vagyok, de szerencsére ez a Labirintusban nem jött elő, mivel nyitott a teteje” – árulta el nevetve Viktor.
Béres Alexandra fitneszedzőt is lenyűgözte az útvesztő. „Imádok játszani, számomra az az igazi kikapcsolódás, legyen szó sakkról, társasjátékról vagy curlingről. Nehezen vágok bele egy-egy új kalandba, de ha jól szórakozom közben, akkor pillanatok alatt magával ragad, így volt ez a Labirintusban is, ahonnan kijönni is alig akartam” – mesélte Szandra, aki azt is elárulta, mostanában sokkal több időt tölt játékkal mint korábban – „Folyton játszom a négyéves kislányommal, legyen szó memóriajátékról, babákról, vagy fogócskáról. Úgy gondolom, hogy a Labirintusban a négy éves Panna is megpróbálná elkapkodni a pillangókat, csak számára még túl gyorsak lennének” – tette hozzá Szandra.
Batánovics Lili remekül szórakozott a Labirintusban. „Nagy izgalommal vágtam neki a Labirintusnak, ahonnan végül ki sem akartam jönni! Anikóval és Marcival nagyon jól szórakoztunk, lenyűgöző volt a tablet nyújtotta élmény. Ezt az „útvesztőt” csak ajánlani tudom mindenkinek” – mondta Batánovics Lili.



URL: http://est.hu/cikk/107984/cikk/107984/villanyvasuton_a_gellertbe


Villanyvasúton a Gellértbe
Budapest, Danubius Hotel Gellért , 2013. december 7 - 8.
Modellvasúton érkezik idén a Mikulás a Gellért Szállóba. A patinás hotel egybenyíló rendezvénytermeiben mintegy 700 m2-nyi vasút modell hálózat és megannyi program várja a gyermekeket és játékos kedvű szüleiket december 7-8-án.
A gyermekeknek feledhetetlen programkavalkádot, szüleiknek a nosztalgiázás élményét nyújtja Ádvent második hétvégéjén a Danubius Hotel Gellért. Magyarország egyik legszebb szállodaépületének falai közt ezúttal kicsik és nagyok örökkévaló kedvence, a modellvasút tölti be a teret, ahol a hotel rendezvénytermeit összenyitva felépítik az egyik legnagyobb, összefüggő tereppályát. A 700 m2 területű kiállításon, összesen majd’ 100 méter hosszú pályavonalon, több mint 1000 vasútmodellt felvonultatva látható lesz továbbá a „Märklin időutazás”, amely a vasútmodellezés fejlődését mutatja be, egyéni terepasztalokkal, különböző méretarányokban. Itt lesz például a világ legkisebb méretarányos vasútmodellje is, s a kicsiknek pedig favonatos játszóházzal kedveskednek a szervezők.
A Danubius Hotel Gellért ötletes és izgalmas rendezvényei az utóbbi években mindig tartogattak meglepetéseket. Most sem lesz másként. A gyerekeket és felnőtteket egyaránt elvarázsoló hétvégére a kiállításon kívül Móka Miki és Hakapeszi Maki mesetárával, arcfestéssel, kézműves programokkal, könnyű adventi büféebéddel várja a szálloda a vendégsereget, ahol a sztárvendég a Mikulás lesz.



URL: http://est.hu/cikk/80259/cikk/80259/esoember


Esőember
Budapest, Belvárosi Színház , 2014. december 16. 20:00
Világhírű filmet színpadra vinni merész húzás. Akarva, akaratlanul mindenki hasonlítgat majd. Persze, csak ha látta a mozi-verziót. De ezt speciel elég sokan látták. Ha viszont az adott előadásnak van egy olyan feltűnő plakátja, ...
...mint ennek a darabnak, akkor talán háttérbe szorul a fákkal szegélyezett úton sétálgató Dustin Hoffmann és Tom Cruise képe. Az Esőember színházi változata tehát jól indul nálunk. Az adaptáció nem magyar alkotók érdeme. Már két éve létezik, Angliában mutatták be először, Josh Harnett és Adam Godley (őt eddig főleg amerikai sorozatokban és nagy filmek kis epizódszerepeiben láthattuk) főszereplésével.
A magyar előadásban Nagy Ervin lesz Charlie Babbit, autista testvérét, Raymondot pedig Kulka János játssza. Charlie apja meghal, és a férfi döbbenten szembesül azzal, hogy mindössze néhány rózsabokrot meg egy autót örökölt, az atyai pénzt bátyja kapta, akinek létezéséről Charlie mindeddig nem is tudott. Meg kell tehát találnia a tesót, és ami még nehezebb, meg kell tanulnia kijönni vele.
Amaranta
2010.06.21
Fotógaléria az előadásról. http://www.olvassbele.hu/index.php/esember-rain-man-belvarosi-szinhaz
2010-06-27 17:37:44



URL: http://est.hu/film/24306/anna_-_az_uj_kezdet/film/24306/anna_-_az_uj_kezdet/tv


Anna - Az új kezdet
10/10 (3)
Attól a pillanattól fogva, hogy Anne Shirley megérkezett a Zöld Oromba, a képzelőereje és szíve foglyul ejtette az egész világot. De mi alakította Anne-t ilyen kedvessé, ahogyan mi megismertük? Most, a hatvanas éveiben lévő csüggedt Anne visszatekint gyerekkorára, hogy ihletet nyerjen abból. A Zöld Orom padlódeszkái alatt elveszített, most felfedezett titkok magyarázzák zaklatott gyerekkorát és a szívét tépő bánatot. Anne Shirley, egy tanító lányaként gyakran menekült az irodalmi világ ábrándjaiba. Azonban Anne megkezdi saját kalandjait, amikor egy baleset sújtja családját, árvaként hagyva őt ebben a világban. A bánattal teli Anne sok változáson megy keresztül, miközben kegyetlenséggel, bizonytalansággal, kétségbeeséssel harcol. Utazásai közben Anne a legkülönlegesebb emberekkel találkozik: egy bogaras öregemberrel, egy határozott üzletasszonnyal, egy reménytelen özveggyel, és egy férfival, aki azon igyekszik, hogy az apja legyen. Ahogy a dolgok egyre nyilvánvalóbbak lesznek Anne előtt, rájön, hogy ő egy „gyalog” egy törvényes csatában. Csak a múltja elfogadásával képes Anne elég reményt összegyűjteni ahhoz, hogy szembe tudjon nézni a jövővel. A halvány emlékek segítenek neki, hogy el tudja fogadni az életét és ráébredjen, milyen fontos az.
Anne of Green Gables: A New Beginning
kanadai filmdráma, 144 perc, 2008
Kevin Sullivan
Barbara Hershey (idős Anne Shirley)
Rachel Blanchard (Louisa Thomas)
Shirley MacLaine (Amelia Thomas)
Ron Lea (Gene)
Hannah Endicott-Douglas (fiatal Anne Shirley)
Joan Gregson (Hepzibah Leach)
2015.08.01., szombat, 11:20 2015.08.02., vasárnap, 14:35



URL: http://est.hu/film/27560/pi_elete/film/27560/pi_elete/tv


7/10 (43)
Pi Patel (Suraj Sharma) egy kicsit más, mint a többiek. A fantáziája jóval élénkebb az átlagosnál, és amíg a kortársai kriketteznek, ő a buddhizmussal, a katolicizmussal és a muzulmán vallással ismerkedik, hogy megtalálja (magában) Istent.
Egy napon a közben nagyfiúvá cseperedett Pi családja úgy dönt, hogy felszámolják az állatkertjüket, és a válság sújtotta Indiából Kanada felé veszik az irányt. A teherszállító hajó, rakterében Patelék vadállataival, viharba kerül, a katasztrófát pedig csak Pi éli túl, majd hosszú hetekig hánykolódik egy vérszomjas bengáli tigrissel összezárva egy aprócska mentőcsónakban a Csendes-óceánon. Hogy túlélik-e az utazást, nem kérdés, mert a hihetetlen történetet a felnőtt Pi (Irrfan Khan) maga mondja el nekünk. A hangsúly inkább a hogyanon van – duplán: vagyis miképp ússza meg a fiú a kalandot, és miért úgy meséli el a történetét, ahogy. Ami biztos, nem titkolt célja, hogy a csodálatos megmenekülés felelevenítésével bebizonyítsa: Isten létezik. És szeret minket.
Ang Lee új mozijához a spanyol Yann Martel sokáig megfilmesíthetetlennek tartott sikerregényében találta meg az alapanyagot, a forgatókönyv kidolgozásában pedig David Magee ( Én, Pán Péter ) segített neki. Az okosan a szeretet ünnepére időzített Pi életé nek titka abban van, hogy remekül egyensúlyoz az instant vallásfilozófiai bölcsességekkel megbolondított giccs és egy magával ragadóan kedves fejlődéstörténet határán. A hatásvadász túlkapásai ellenére is hiteles tud maradni, mert következetes, nem mellesleg pedig szép. Soha rosszabb karácsonyi mozit.
2012.12.14
amerikai kalandfilm, 127 perc, 2012
Egy indiai fiatalember túlél egy balesetet a tengeren. Hajótöröttként sodródik tovább a másik túlélővel: egy bengáli tigrissel!
Suraj Sharma (Pi Patel)
Irrfan Khan (a felnőtt Pi Patel)
Gérard Depardieu (szakács)
Rafe Spall (író)
Tabu (Gita Patel)
Andrea Di Stefano (pap)
Forgalmazza: InterCom Bemutató: 2012. december 20.
Pi úszni tanul
Jeunet rendezi a Pi életét 1



URL: http://est.hu/film/28511/roman_polanski_ki_vele/film/28511/roman_polanski_ki_vele/tv


Roman Polanski: Ki vele!
A világhírű, lengyel szármzású filmrendezőt, Roman Polanskit pedofíliával vádolták az Egyesült Államokban. A tárgyalás elől azonban Európába szökött. A filmes sok vihart kavart ügye több mint harminc esztendőn át húzódott, Kalifornia állam igazságszolgáltatásának leghosszabb egyfolytában tartó ügye lett. A véget nem érő jogi csatározások közepette a rendező azt vizsgálja, hogy az 1977-ben történt szexuális kapcsolat milyen hatással volt Roman Polanski, illetve a kiskorú Samantha Geimer életére.
Roman Polanski: Odd Man Out
amerikai dokumentumfilm, 88 perc, 2012
Marina Zenovich



URL: http://est.hu/film/29032/eltavozok/film/29032/eltavozok/tv


Eltávozók
Daigo Kobayashi fiatal, neves csellista egy állami hangversenyzenekarban, azonban egy napon feloszlatják az együttest. Munkanélkülivé válik egyik pillanatról a másikra. Felesége együtt érez férjével, s inspirálja, hogy keressen egy új munkát. Daigo egy napon egy újsághirdetésre lesz figyelmes, melynek a neve "Távozók". Diago azt gondolja, hogy egy utazási irodába keresnek munkatársat, jelentkezik, s a személyes találkozáskor döbben rá, hogy egy egyszemélyes Temetkezési Vállalat közepébe csöppent, ahol egy un. "nokanshi" mestert, azaz halotti kenetet adó, a halottat előkészítő, maszkírozó, preparáló munkatársat keresnek. Daigo először vonakodik, mondhatnák megrendülve, kétségek közt gyötrődve áll ezelőtt a munka előtt, majd napról-napra egyre erőteljesebben, szinte mély hittel és filozófiával veti magát bele. Felesége, barátai eltávolodnak tőle, munkája hallatán, de Daigo oly mélységig gyakorolja hivatását, hogy szinte úgy érzi, ő az élet és halál közötti strázsa, aki mind a családot, mind halottjukat átsegíti a boldogabb túlvilágra, ahol egy más élet vár az "eltávozókra". A japán film annak ellenére, hogy egy profán kihívás, mellette még egy különös, fekete japán humor lengi át. Nagy meglepetés, hogy 2008-ban a Berlini Nagydíj után, elnyerte az Oscar-díjat is a legjobb külföldi film kategóriában a rendező, Yôjirô Takita.
Okuribito / Departures
japán filmdráma, 130 perc, 2008
Yojiro Takita
Masahiro Motoki (Daigo Kobayashi)
Tsutomu Yamazaki (Ikuei Sasaki)
Kimiko Yo (Yuriko Uemura)
Takashi Sasano (Shokichi Hirata)
Tetta Sugimoto (Yamashita)
Tarô Ishida (Sonezaki)
a film oldala az IMDb-n



URL: http://est.hu/film/29076/film/29076/bizz_a_szerelemben


Az ünnepek közeledtével hajlamos vagyok kicsit megbocsátóbb lenni a hollywoodi giccsel szemben főleg, ha olyan színészek tolmácsolásában adagolják nekem, mint akiket a Bízz a szerelemben című filmben láthatunk.
A főhősök egy bizarr írófamília (apuka elismert, a lánya elsőkönyves, a fiát felhívja Stephen King, hogy gratuláljon neki egy novellájához, az anyuka pedig egyszerűen csak jó nő) tagjai, és az okozza a család számára a legnagyobb traumát, hogy anyu otthagyja aput egy fiatal és délceg lovagért. Ezt mindenki másképp dolgozza fel. Apuka gyászol, a lány fűvel-fával szexszel, a fiú meg igazi bölcsész-geek, aki szex helyett szerelmes verseket írogat. A film címe afféle jelmondat is, ami arra utal, hogy a szerelem gyógyítja a lelket, és a sztori is ennek van alárendelve. Kissé szájbarágósan, de legalább kedvesen adagolja nekünk a happy endek egész sorát, persze úgy, hogy közben szem nem marad szárazon.
Stuck in Love
amerikai vígdráma, 97 perc, 2012
Borgensék egy igazi írófamília, ahol ugyan a papa elismert író, de amióta a felesége elhagyta, nem képes egy szót se papírra vetni. A gyerekei azonban írnak helyette is...
Josh Boone
Greg Kinnear
Forgalmazza: JIL kft. Bemutató: 2013. december 5.



URL: http://est.hu/film/29080/film/29080/jo_reggelt_apa


Jó reggelt, apa!
Hollywood és a franciák is előszeretettel használják a fordulatot, amikor egy (vagy több) megrögzött agglegény életébe beesik egy régi „balesetének” mellékterméke, a gyerek, aki közben már felnőtt, és persze a hirtelen jött jövevény mindent megváltoztat.
A témából lehet érzékeny és izgalmas filmet is kihozni, ahogy azt Jim Jarmusch is bizonyította, de a filmesek többnyire megmaradnak a kedvesen ártalmatlan klisék szintjén. A Jó reggelt, apa! is ezen az úton jár, csak még az amerikai és francia kollégáknál is több nyállal dolgozik.
Olcsó manipulációk tömkelege. Ha a szereplő szomorú, elered az eső, ha pedig valaki egy érzelmes nagymonológba kezd, garantáltan elindul alatta a zongoramuzsika. A film legnagyobb bűne mégsem ez, hanem az, hogy a rendezője egyszerűen képtelen befejezni: a sztori összes szereplőjének kijár egy mini happy end, és a film a sok befejezés között egyszerűen nem akar véget érni.
Buongiorno papa
olasz vígjáték, 109 perc, 2012
Andrea sikeres negyvenes pasi, aki még mindig gondtalan szingliéletet él. Egy napon azonban becsönget ajtaján egy 17 éves lány, aki azt állítja, hogy az ő gyereke, és szeretne beköltözni hozzá.
Edoardo Leo
Raoul Bova
Paola Tiziana Cruciani
Marco Giallini
Forgalmazza: Cinenuovo Bemutató: 2013. december 12.



URL: http://est.hu/film/29083/film/29083/redemption_street


Redemption Street
A terhes feleségével és nyugdíjas édesapjával élő szerb Dusan a háborús bűnösök után nyomozó állami hivatalnál dolgozik. Eddig jórészt csak jelentéktelen ügyekkel foglalkozhatott, ráadásul azt pletykálják róla, hogy csak nagy tekintélyű...
...apja miatt kapta a munkát. Egy nap azonban zord főnöke váratlanul mebízza egy fontos és rejtélyes esettel, amit már le akartak zárni, ám ő újra megnyithatja. A délszláv háború forgatagában eltűnt egy fél tucat tagból álló katonai csoport – a feltételezések szerint egytől egyig megölték őket. Dusan szerint ez nem így történt: a csapat legalább egy tagja még mindig életben lehet. A férfi – részben saját ügyességének és kitartásának, részben a szerencsének köszönhetően – meg is találja a túlélőt, de ekkor nemcsak az ügy kerül ki a kezéből, de az események is az irányítása alól...
Miroslav Terzić bemutatkozó nagyjátékfilmje leginkább a nemrég bemutatott svéd Call girl re emlékeztet. Ugyanúgy politikai thrillerről beszélünk, melyben nem a történések izgalma idézi elő a borzongást, hanem a hosszasan bemutatott, jórészt eseménytelen és egyhangú nyomozás nyomasztó súlya és az, hogy senki sem maradhat ki: a végére nemcsak a mit sem sejtő, ártatlan kívülállók keverednek bele a velük élő mocskos és bűnös múlt messzire nyúló eseményeibe, de maga a nyomozó is személyesen érintetté válik. Mindehhez az egykori háború képeken is be-bevillanó borzalmai szolgáltatnak további nyugtalanító hangulatot, mely alól semmilyen befejezés sem hozhat megváltást – sem a főhős, sem a néző számára.
Ustanicka ulica
szerb-szlovén thriller, 90 perc, 2012
Évek teltek el a háború befejezése óta. Dusannak az a dolga, hogy előkerítse a háborús bűnösöket, és egy paramilitáris csoport nyomába szegődik.
Miroslav Terzic
Serbedzija Rade
Gordan Kicic
Marko Bacovic
Szarajevó gyermekei
Templom a dombon
A vér és a méz földjén
Szerelmem, Szarajevó
Rókavadászat (DVD)



URL: http://est.hu/film/5967/charlie_angyalai/film/5967/charlie_angyalai/tv


Charlie angyalai (2000)
A hetvenes évek legnézettebb tévésorozatának sztárjai visszatérnek egy lélegzetelállító akcióvígjátékban, hirdetik. Tavaly nézhettünk pár szériát az eredetiből, amit már nagyon vártam, de aztán csalódást okozott a szép emlékezet.
A három cafka közül kettő kifejezetten idegesített, főleg a fő tudálékos, gombaarcú nő, brrr, de jó, hogy vége lett! Bosley tetszett, bevallhatom, de semmi buzulás! Remélem, a remake, ami Starsky-ékat megölte, itt jótékony hályogot von a felmelegített emlékekre. Diaz kannái, Lucy keleti izgalma, ezekben bízom, mert a Barrymore-ról most így semmi nem ugrik be, csak a Sikoly, de arra meg nem emlékszem. Kannaméricskélés, dudorászás, ezt szeretem, no meg Bill Murayt is, - a fentebb már említett kitétellel -aki most Bosley.
Natalie (Cameron Diaz, nyamm), Dylan (Drew Barrymore) és Alex (Lucy Liu), a három gyönyörű lány John Bosley-val (Bill Murray) dolgozik együtt, de ezt csak a nagyon fiataloknak írom le. Mindenki csak Charlie angyalaiként ismeri őket, anélkül, hogy Charliet ismernék. Ezúttal Eric Knox (Sam Rockwell), egy szoftverfejlesztő cég tulajdonosa kéri a segítségüket, mert legújabb, titkosan kifejlesztett programját ellopták a cégtől. Az első számú gyanúsított Corwin (Tim Curry), a rivális cég főnöke.
Az angyalok első akciójára kemény válasz érkezik, nem is értem, miért nem csak egy akciót csináltak összesen? Ja, mert nem rövidfilm, azért. Bázisukat lerombolják, Charlie életét megfenyegetik. Az ügy bonyolultnak ígérkezik, a megbízó sem szent. Hogyan lehet védekezni egy fantom ellen, akinek a keze mindenhová elér? És hogyan ismerheti Charliet? Vajon megmutatják a dudákat? Lesz bugyis bunyó?
2006.02.24
Charlie's Angels
amerikai akcióvígjáték, 98 perc, 2000
Cameron Diaz (Natalie Cook)
Drew Barrymore (Dylan Sanders)
Lucy Liu (Alex Munday)
Bill Murray (John Bosley)
Sam Rockwell (Eric Knox)
Kelly Lynch (Vivian Wood)
Tim Curry (Roger Corwin)
Crispin Glover (Cingár)
Matt LeBlanc (Jason Gibbons)



URL: http://est.hu/film/8496/haz_a_tonal/film/8496/haz_a_tonal/tv


8/10 (349)
Végre elérkezett a pillanat, és a távol-keleti horrorok remake-láza után egy dél-koreai tudományos-fantasztikus-szerelmes film (avagy romantikus sci-fi) amerikai verzióját nézhetjük meg - méghozzá egy régen látott, már a Féktelenül ben is remekül működő páros, Sandra Bullock és Keanu Reeves főszereplésével.
A tizenkét évvel ezelőtt készült akcióthrillerben egy száguldó busz választotta el egymástól a két színész alakította hősöket. A legyőzendő akadály most sem csekély, hiszen Kate-nek és Alexnek magát az időt kell legyőzniük, ugyanis a két ember ugyanabban a házban él, de nem ugyanakkor. Mégis sikerül szép lassan egymásba szeretniük (méghozzá az időgépként funkcionáló közös postaládájukban hagyott levelek és üzenetek révén).
Miért nem találkozhatnak egymással a szerelmesek, vagy ha mégis, miért nem találhatnak mégsem egymásra? Legyőzheti-e az igaz, ám színtisztán plátói szerelem az időt és a kegyetlen sorsot? Létezik, hogy már a felénél kitaláljuk a film végét, vagy azért tartogathat még meglepetéseket? A logika vagy a romantika iránti vágy az erősebb a hollywoodi forgatókönyvírókban? Mindezen eltöprenghetünk, miközben Sandra Bullock gyanúsan múlhatatlan és egyre inkább arcára merevedő szépségében és szépen fényképezett épületekben gyönyörködhetünk (Alex és egész családja ugyanis építész, a tóparti közös ház pedig egy átlátszó üvegcsoda). És végre egy színtiszta szerelmesfilm is került a Frequency , a Pillangó-hatás , A fiók stb. című filmek alkotta misztikus-izgalmas metszetbe.
2006.08.07
The Lake House
amerikai romantikus filmdráma, 105 perc, 2006
Kate és Alex ugyanabban a gyönyörű tóparti házban él – csak nem ugyanabban az időben. Mégis egymásba szeretnek. Legyőzheti-e az igaz szerelem az időt és a kegyetlen sorsot? – ez itt a kérdés. Sandra Bullock és Keanu Reeves 12 év után újra együtt!
Alejandro Agresti
Keanu Reeves (Alex Wyler)
Sandra Bullock (Kate Forster)
Christopher Plummer (Simon Wyler)
Shohreh Aghdashloo (Anna)
Ebon Moss-Bachrach (Henry Wyler)
Willeke van Ammelrooy (Kate anyja)
Dylan Walsh (Morgan)
Lynn Collins (Mona)
Felnőttünk - Sandra Bullock



URL: http://est.hu/film/867/a_nap_konnyei/film/867/a_nap_konnyei/tv


Nigériában járunk, az 1990-es évek első felében. A demokratikus kormány összeomlik, katonai diktatúra alakul. Az amerikai haditengerészet hadnagya, A. K. Waters (Bruce Willis) azt a feladatot kapja, hogy elit egysége élén menekítse ki a háborús tűzfészekké lett országból Dr. Lena Kendrickst (Monica Bellucci - Malena; Visszafordíthatatlan ), egy katolikus misszióban a polgárháború áldozatait ellátó orvosnőt. Amikor azonban Waters megérkezik a faluba, a doktornő megmakacsolja magát, és addig nem hajlandó mozdulni, amíg a hadnagy meg nem ígéri, hogy a falubelieket átviszi a közeli határon, hogy ott politikai menedékjogot kérhessenek. Waters felettese egyértelmű parancsa ellenére Dr. Kendricks ügye mellé áll, és csapatával nekivág a dzsungelnek, hogy a falusiakat biztonságba vezesse.
A valaha jobb napokat látott Antoine Fuqua rendező ( Gyilkosok gyilkosa; Kiképzés ) ezúttal erősen bérmunka jellegű filmet forgatott. A Nap könnyei forgatókönyvét feltehetően igen rövid idő alatt ütötték össze, legalábbis ezt jelzi, hogy a történet több ponton is következetlennek tetszik, illetve, hogy a cselekmény - egyetlen pillanattól eltekintve - teljességgel nélkülözi a fordulatokat. A hawaii forgatási helyszínek nagy adag egzotikumot csempésznek a filmbe, a látványra tehát nem lehet panasz, mindez azonban nem elég ahhoz, hogy feledtesse a produkció gyengeségeit. Annyira erőteljesen hazafias tónusú produkcióról van szó, hogy már röviddel az expozíció után felsejlik a gyanú: a film megrendelője az amerikai kormány lehetett. Amikor pedig a film végén megjelenik a felirat - " A gonosz győzelméhez annyi is elég, hogy a jók tétlenek maradjanak " -, a gyanú beigazolódik. Kormánypropagandát látunk, nem kétséges.
Tutajos
2003.04.24
Tears of the Sun
amerikai kalandfilm, 120 perc, 2003
Az amerikai haditengerészet hadnagya kis csapat élén kimenekíti egy falu lakosságát a polgárháború dúlta Nigériából. A Gyilkosok gyilkosa és a Kiképzés rendezőjének új filmje.
Bruce Willis (A.
K. Waters)
Monica Bellucci (Dr. Lena Fiore Kendricks)
Tom Skerritt (Bill Rhodes)
Cole Hauser (James Atkins)
Johnny Messner (Kelly Lake)
Nick Chinlund (Michael Slowenski)
Eamonn Walker (Ellis Pettigrew)



URL: http://est.hu/tv-sorozat/1111/trendkozelben/tv-sorozat/1111/trendkozelben/5338094


Nagyitás
magyar sorozat
A sorozatról: TrendKözelben, mert a divat benned van. Keresd a legjobbat, a legextrábbat a legextrémebbet, ha tartani akarod a ritmust a világgal, mi közelebb viszünk a trendekhez. Az alapkoncepció: ismerd meg a legújabb trendeket, mert a világ körületted gyorsan változik. A műsor célja: információ a napjainkban megjelenő és folyamatosan változó valamint az életünkhöz tartozó trendek világáról. Mindazoknak szól, akik szeretik az új dolgokat, és követik többek között a divatvilág, a kiegészítők, a szépészeti termékek állandó változását. Egyszóval mindazoknak ajánljuk, akik kíváncsiak a trendekre.



URL: http://est.hu/tv-sorozat/1628/nils_holgersson_csodalatos_utazasa_a_vadludakkal/tv-sorozat/1628/nils_holgersson_csodalatos_utazasa_a_vadludakkal/5331809


Nirusu no fushigi na tabi
osztrák-svéd-japán sorozat
A sorozatról: Nils Holgersson nagyon rossz kisfiú, állandóan bántja az állatokat a szülei farmján, gonoszkodik velük, szüleinek se fogad szót, ezért egy manó, akit szintén megbántott, kicsivé varázsolja őt, nem nagyobbra egy arasznál. A kis Nilst a farm állatai most már alaposan megtudják verni, ezért Nils elmenekül előlük egy csapat vadlúddal, akik délre tartanak hogy melegebb éghajlatra költözzenek a hideg elől. Az út közben Nils kénytelen változtatni a viselkedésén és a hosszú út alatt jó ember válik belőle, akit nem csak az állatok, de az emberek is megszeretnek...



URL: http://est.hu/tv-sorozat/1794/magyar_nepmesek/tv-sorozat/1794/magyar_nepmesek/5331801


Szabó Gyula (mesélő)
A sorozatról: A sorozat stílusában a népművészet motívumait használja fel, egyéni, mind a gyerekek, mind a felnőttek számára élvezetet nyújtó képi világot teremtve. A meséket Szabó Gyula mondja el.



URL: http://est.hu/tv-sorozat/181/a_kivalasztott_-_az_amerikai_latnok/tv-sorozat/181/a_kivalasztott_-_az_amerikai_latnok/5338783


A kiválasztott – Az amerikai látnok
Early Edition
Kyle Chandler (Gary Hobson)
Shanesia Davis-Williams (Marissa Clark)
Fisher Stevens (Chuck Fishman)
A sorozatról: A sorozat főhőse, Gary Hobson hazaérkezik a munkából a születésnapján, és otthon az a hír fogadja, hogy a felesége kihajította minden különösebb ok nélkül. Beköltözik egy olcsó hotelbe, és másnap reggel a Chicago Sun Times-ot és egy macskát talál az ajtaja előtt. Garynek hamarosan rá kell döbbennie, hogy az újságban leírtak valósággá válnak (minthogy a másnapi újságot olvassa). Így hát felmond a munkahelyén, és megpróbál a lehető legtöbb hasznot húzni e rejtélyes képességéből. Ebben segítséget kap a hotel recepciósától, Marissától és barátjától, Chucktól...



URL: http://est.hu/tv-sorozat/1883/a_szallito/tv-sorozat/1883/a_szallito/5375631


Transporter: The Series
amerikai-német-francia sorozat
Chris Vance (Frank Martin)
Osvárt Andrea (Carla Valeri)
Charly Hübner (Dieter Hausmann)
Delphine Chanéac (Juliette Dubois)
Francois Berléand (Tarconi felügyelő)
A sorozatról: A legfontosabb szabály, hogy nem változtathatsz a szabályon! Nincsenek nevek, csak cél van. Frank Martin született James Bond, ő a szállítók Szállítója, a nők bálványa és a rossz fiúk réme. De még ő is bajban lenne gyönyörű programozója, Carla, és autószerelője, Dieter nélkül. Frank életében nem telik el nap életveszélyes akciók, hódítások és győzelmek nélkül. Erről gondoskodik maga Luc Besson is, aki a hatalmas sikert arató mozijaival, A szállítóval és folytatásaival az egész világot meghódította, és egy új ikont keltett életre végzetes vetélytársaként James Bondnak. A Jason Statham által alakított karaktert a sorozatban a sármos Chris Vance játssza hihetetlen eleganciával és profizmussal, ugyanakkor viszontláthatjuk François Berléand-t Tarconi szerepében. Nem kétséges, hogy a sorozat méltó utóda lesz A szállító-moziknak.
2015.08.01., szombat, 20:00 | 00:45 2015.08.08., szombat, 20:00 | 00:45



URL: http://est.hu/tv-sorozat/1936/frakk_a_macskak_reme/tv-sorozat/1936/frakk_a_macskak_reme/5331796


A sorozatról: Károly bácsi és Irma néni kedvenc állataikkal élnek együtt, Frakkal a magyar vizslával és két cicával, Lukréciával és Szerénkével. A két macska mindent elkövet, hogy borsot törjön Frakk orra alá, de végén mindenki azt kapja amit megérdemel...



URL: http://est.hu/tv-sorozat/315/mad_men_-_reklamorultek/tv-sorozat/315/mad_men_-_reklamorultek/5331842


Mad Men – Reklámőrültek
7/10 (9)
Jon Hamm (Don Draper)
Elisabeth Moss (Peggy Olson)
Vincent Kartheiser (Pete Campbell)
January Jones (Betty Draper)
Christina Hendricks (Joan Holloway)
Bryan Batt (Salvatore Romano)
Michael Gladis (Paul Kinsey)
Aaron Staton (Ken Cosgrove)
A sorozatról: Hatvanas évek, New York, minden hájjal megkent, fiatal, jóképű reklámszakemberek. Don Draper (Jon Hamm) egy menő ügynökségnél dolgozik és még az ellenségei szerint is messze a legjobb a szakmájában. Legújabb megbízása, hogy még vonzóbbá tegye az egyik cigarettamárkát. A dohányzástól felszínre kerülő krónikus halálfélelem azonban még rajta is kifog. Semmi ötlete nincs a reklámot illetően. Munkatársa, Pete Champbell (Vincent Kartheiser) kihasználja Don pillanatnyi zavarát, és elkezdi építgetni a karrierjét társa háta mögött. A nagymenő reklámcég viszont nem csak férfiakból áll, így feltűnik a színen Peggy Olsen is (Elisabeth Moss), aki Don új titkárnője lesz. Kedves és visszahúzódó teremtés, de mi van, ha ez csak a látszat? A reklámszakma hőskorában játszódó film a hatvanas évek Amerikájának világát mutatja be - a korszellemnek megfelelően a férfiak világát. A keresett New York-i reklámcégénél dolgozó "őrült férfiak" nem csak a tárgyalótermekben akarnak a legjobbak lenni. A nőket leginkább az ágyban vagy a fakanál mellett szeretik látni, annak ellenére, hogy a karrier ekkor már a hölgykollégák előtt sem ismeretlen fogalom. Don Draperről, kollégáiról és kalandjaikról szól ez a méltán népszerű sorozat, és természetesen a divatról, a zenéről, a városról és a reklámiparról, amely akkoriban vált hatalmas üzletté. Ajánló
A sorozat oldala az imdb-n
Előzetes a freevlogon



URL: http://est.hu/tv-sorozat/840/a_nagy_hazalakitas/tv-sorozat/840/a_nagy_hazalakitas/5338095


Extreme Makeover: Home Edition
A sorozatról: Végy egy megérdemelten kiválasztott családot, egy otthont, melynek reménytelenül szüksége van már egy felújításra, egy csapatnyi határozott tervezőt, és egy képtelenül rövid, összesen hétnapos kivitelezési ütemtervet és máris megkapod a szükséges hozzávalóit egy nem mindennapi műsornak, A nagy házalakítás-nak! A show úgy indul, hogy 'A nagy házalakítás' designer csapata meglepetésként betoppan, a kiválasztott családhoz és elrepítik őket egy izgalmas vakációra. Amíg a család távol van, a tervező csapatunknak, beleértve a kivitelezőket, szállítókat és szakmunkások százait, összesen csak hét napjuk van, hogy teljesen renoválják a házat (egy ilyen munka általában három hónapba telik). Mikor a család hazaérkezik, az egy igazán nagyszerű TV-s pillanat; végre úgy láthatják a házukat, ahogy azt álmaikban elképzelték.



URL: http://est.hu/cikk/84218/cikk/84218/azt_gondolom_hogy_kepviselek_valamit_-_petrik_andrea


„Azt gondolom, hogy képviselek valamit” - Petrik Andrea
Petrik Andrea az utóbbi évek egyik legnagyobb felfedezettje. 2009 óta a Radnóti Színház társulatának tagja, de egyre-másra feltűnik más színpadokon is. Láthattuk Learként, Antigonéként, Psychéként, az Édentől keletre Kate-jeként, ...
Boldogtalanok
...valamint a Boldogtalanok Rózájaként. Legközelebb Lars Von Trier a Főfőnök című film adaptációjában, és Iszaak Babel Alkony ában, valamint Eliza Dolittle-ként is bizonyíthatja, tökéletesen mindegy, milyen szerepet osztanak rá. Ahol egészen biztosan nem látjuk majd, az egy szappanopera vagy egy reklám.
– Az előző évad legjobb színésznőjének választottak a Radnótiban. Mit jelent ez számodra? – Én ebben a díjban abszolút a társulat bizalmát érzem. Számomra példaértékű a Radnóti társulata. Amikor 2009-ben az egyetem után leszerződtettek – úgy, hogy nem is voltam ott gyakorlaton –, mindenki szeretettel és pozitívan fogadott, amitől már az első próbán az összes olyan félelmem elmúlt, ami természetesen van az emberben, amikor egy új helyre kerül.
– A színház bizalmát az is jól mutatja, hogy az elmúlt évadban bemutatott négy darabból háromban szerepeltél, kettőben főszerepet kaptál. Melyik szerep volt a legnagyobb kihívás?
– A Boldogtalanok , ami egy olyan előadás, amiben nincs olyan pont, ahol az ember azt mondhatja, „igen, ezt megcsináltam”, mert mindig lehet még mélyebbre ásni benne. Nem egy olyan darab, amit bepróbálsz, aztán valahogy végigcsinálod az előadáson. Pedig korábban is ismertem a darabot, mert az egyetemen Székely Gáborral, aki nagy Boldogtalanok -szakértő, dolgoztunk már néhány jeleneten.
– Miben volt más Szász Jánossal dolgozni a darabon?
– Én nagyon szeretem, hogy ő sosem elégedett. Mindig többet vár, amikor esetleg elégedett, akkor sem mondja ki, ráadásul néha olyan dolgokat kér, amiket képtelenség megcsinálni. Elvárja a lehetetlent.
– Elég sok darabban játszol párhuzamosan, közben újakat próbálsz, könnyen átmész egyik
szerepből a másikba?
– Amikor az ember egy darabot próbál, akkor abban él, mindenről arra asszociál. A bepróbált darabok már valamelyest rutinszerűen működnek. Ettől függetlenül van néhány szerep, amit ha tudom, hogy másnap játszom, akkor azzal kell felkelnem, mert fejben készülnöm kell rá. De például a Naftalin című bohózat nem ilyen előadás, az örömből jön. Bemegyek, és próbálom jól érezni magam a színpadon.
– Ez azt jelenti, hogy könnyebbek a könnyedebb darabok?
– Nekem egyáltalán nem. A Naftalin ban egy kisebb szerepet játszom, de még az is nagyon nehéz. Egyáltalán nem könnyű viccesnek lenni és megnevettetni az embereket. Az utóbbi időben nem szerepeltem vígjátékban, és már féltem tőle, hogy elveszítettem a humoromat. Pedig szerintem nekem van.
– Sosem fáradsz el? Nyáron sem pihentél sokat.
– Úgy terveztem, hogy nyáron hazamegyek és pihenek, de aztán jött a Psyché című előadás, és úgy gondoltam, 25 évesen nem mondhatok nemet egy ilyen gyönyörű szerepre, egyszerűen nincs jogom. Ki tudja, mikor lehetek én még egyszer Psyché. Lehet, hogy soha többé.
– Két bemutatótok lesz még idén a Radnótiban: Lars von Trier Főfőnök je, Anger Zsolt rendezésében majd Iszaak Babel Alkony a, amit Valló Péter visz színre.
– Jelenleg a Főfőnök öt próbáljuk, ami egy filmadaptáció. Keresem a kulcsot a szerephez, és most azon vacillálok, hogy megnézzem-e a filmet vagy sem. Nem tudom eldönteni, hogy segítene-e. Egy nagyon érdekes szerepem van benne, néma szerep, amit azért szeretek, mert nagyon nehéz úgy jelen lenni a színpadon, hogy közben nem beszélsz.
– Volt már ilyen szereped.
– Igen, a Rubens ben [ Esterházy Péter: Rubens és a nemeuklideszi asszonyok -- a szerk .]. Az volt az első külső színházi munkám. A legendás…
– Így utólag nem bántad meg? Bár elég ostoba dolog, szinte mindenhol megemlítik, hogy többször levetkőztél, illetve ebben a darabban gyakorlatilag végig meztelen voltál.
– Azt gondolom, hogy egy színésznek kutyakötelessége teljesíteni, amit a rendező kér tőle. Eddig akárhányszor levetkőztem, mindig úgy éreztem, hogy indokolt volt, és mivel egyetértettem a rendezővel, nem mondtam nemet. Ez egyszerűen alázat a részemről. Egyetlen előadásban találtam én ki, hogy levetkőzöm, a Fáj ban, [Ágota Kristóf: Fáj ; Ódry Színpad] amiben egy fogyatékos kislányt játszottam, aki nem tud a saját testiségéről, és annyira szeretetéhes, hogy fizikailag próbál meg közel kerülni az emberekhez, de nem tudatosan. Pont nem a vetkőzésnek az esztétikáját szolgálta, hanem valami mélyebbet próbált megmutatni. De az igazság az, hogy tényleg egymás után találnak meg engem ezek a szerepek, és most már lehet, hogy meg kell tanulnom nemet mondani, mert nem akarok bekategorizálódni.
– Van valami, amit sohasem vállalnál el?
– Soha nem mennék el reklámba vagy szappanoperába. Amit én erről a szakmáról gondolok, az nem egyeztethető össze ezekkel a műfajokkal. Azt gondolom, hogy képviselek valamit. Ez a hitelesség. Ez egy gyönyörű hivatás! Nem kell mindenáron színésznek lenni, ha az élet úgy alakul, hogy nem jönnek a szerepek. Csak azért nem vállalnék szerepet egy szappanoperában, hogy játszhassak. Akkor inkább elmennék fagyit árulni.
– De szerencsére erről szó nincs. Az Alkony on és a Főfőnök ön kívül, milyen darabban láthatunk még a közeljövőben?
–- G. B. Shaw Pygmalion jában leszek Eliza Doolittle. Ennek nagyon örülök, mert ez egy álomszerep. A Katona József Színházban is játszom Calderón Az élet álom című darabjában, Kovács Dani rendezésében. Ebben Rosaura szerepét vettem át, ami szintén egy nagyon szép szerep. Ugyanezt elmondhatom az Új Színházban játszott Édentől keletre c. előadásról, amiben Kate-t játszom.
– Mindig is színésznőnek készültél? Már gyerekként is?
– A vajdasági Temerinben születtem, és a mai napig szerb állampolgár vagyok. Nem színházi közegben nőttem fel, senki sem művész a családban. Egyszer hatodikban elvittek minket az iskolával színházba, megnéztünk egy musicalt, és akkor belém hasított, hogy nekem ott kell állnom a színpadon.
– De nem vettek fel elsőre a színművészetire…
– Nem, mert nagyon rossz voltam.
– Akkor egy évre elmentél az Új Színházhoz. Nem volt nehéz feljönni Budapestre, és bekerülni színházi körökbe?
– Utólag már egy vicces sztori, hogy a felvételin az Új Színházban mindenki bent volt vagy húsz percet, én meg bementem, és két mondat után mondták, hogy köszönjük. Nagyon kész voltam. Mentem haza a metrón, és akkor hívtak, hogy továbbjutottam a második fordulóba, akkor már tudtam, hogy felvettek, valamit mégis láttak bennem.
– Mit gondolsz a KÖR színházi vetélkedőről, amit színházad, a Radnóti Miklós Színház, közösen a Katona József és az Örkény István Színházzal rendez meg középiskolások számára? Ez egy hatalmas lehetőség a fiatalok számára?
– Azt várjuk ettől a vetélkedőtől, hogy a fiatalabb generáció is aktív színházba járóvá válik, és az életük részévé válik a színház. Bárki jelentkezhet, aki érdeklődik az irodalom, a színház iránt.
– Azt tudod, hogy milyen feladatokat kapnak majd a jelentkezők?
– Mindhárom színháztól kapnak majd egy-egy feladatsort, amiben lesznek elméleti kérdések, amik olvasást igényelnek, és gyakorlati kérdések, amik kreativitást. A három legjobb csapat pedig részt vehet majd 2011 áprilisában a döntőn, ami a Radnóti Színházban kerül megrendezésre. A döntőn a színházak színészei, köztük én is, fognak kérdéseket feltenni a csapatoknak, tehát mi is aktív részesei leszünk ennek a vetélkedőnek, nem csak a középiskolások.
– Jársz színházba? Megnézel más darabokat?
– Természetesen igen, bár tény, hogy néha csömöröm van, és úgy érzem, bárhova, csak színházba ne kelljen menni. Szerintem nagyon fontos, hogy egy színésznek ne csak kollégák legyenek a barátai, hogy legyen egy kis magánélete. Igyekszem olyan emberekkel kommunikálni, akik más területen dolgoznak, és minél több olyan dolgot csinálni, aminek semmi köze a színházhoz. Ha nem tudjuk, milyen az élet, akkor hogy tudnánk azt megmutatni a színpadon?
KÖR SZÍNHÁZI VETÉLKEDŐ
A Katona József Színház, az Örkény István Színház és a Radnóti Miklós Színház közös színházi vetélkedőt hirdet, melyet budapesti, vidéki és határon túli középiskolások számára rendeznek. A vetélkedőre 3–6 fős csapatok jelentkezését várják, olyan fiatalokét, akik érdeklődnek a színház és a drámairodalom iránt. Jelentkezni a vetelkedo@radnotiszinhaz.hu címen, illetve postai úton, a Radnóti Miklós Színház Titkárságán, a 1065 Budapest, Nagymező u. 11. címen. Mindkét esetben mellékelni kell a kitöltött nevezési lapot, ami a www.radnotiszinhaz.hu , www.katonajozsefszinhaz.hu , www.orkenyszinhaz.hu oldalakról letölthető. Jelentkezési határidő: 2010. október 18.
Nyerj jegyet a Pesti Estek: Black Stone Cherry (US), The Trousers koncertre!
Monumentális stadionhimnuszok, jóféle southern rock, döggel feltúrbózva: nem bonyolult, de annál hatásosabb a Black Stone Cherry receptje.



URL: http://est.hu/cikk/107871/cikk/107871/mars_az_utolso_napok


3/10 (22)
MARS Az utolsó napok
Egy nyolc főből álló kutatócsapatnak már csak 17 órája van hátra abból a Mars-expedícióból, melynek során mintákat próbáltak gyűjteni a vörös bolygón. A nem túl nagy sikerrel záruló kutatás finisében az űrhajósok mindegyike frusztrált:…
…ki maradna még, hogy elérjenek valami eredményt, ki pedig már nagyon menne, mert hiányoznak neki a szerettei. Ebben a súrlódásokkal terhelt közegben az egyik tudós úgy dönt, kijátssza a projekt vezetőjének jóhiszeműségét, és egy partizánakció keretében visszamegy a kutatási területére, ott ugyanis korábban valami igen érdekeset talált, ami mindenképpen további vizsgálatokat igényel. Úgy tűnik ugyanis, mégiscsak van élet a Marson, ám a rossz hír az, hogy nem épp a legbarátságosabb formát ölti: vadászni kezd hőseinkre…
Az Oscar-jelölt Ruairi Robinson műve egy több rövidfilmet követő debütáló nagyjátékfilm, amin azonban nem látszik, hogy elsőfilm – bár hozzá kell tennünk, hogy az alkotó biztonságos pályán mozgott. Sci-fi/horrorjában olyan legendás borzongató tudományos-fantasztikus elődökhöz nyúlt vissza, mint Tarkovszkij Solaris a, A nyolcadik utas: a Halál (így a Napfény re is emlékeztet) vagy az eredeti A dolog , de halványan még egy olyan, egészen más műfajú klasszikus nyomai is felfedezhetők benne, mint a Szédülés .
Mivel egy igencsak ismert sablonra épül, egyrészről meglehetősen kiszámítható, másrészről viszont ez a séma ezúttal is jól működik. Ahhoz legalábbis elég jól, hogy a film bő másfél órán keresztül lekösse a néző figyelmét – csak azon túl veszti hatását.
The Last Days on Mars
angol-ír horror, 98 perc, 2013
Egy csapat asztronauta a Marson egy félelmetes erővel kerül szembe, miközben épp mintákat gyűjtenek a bolygón.
Ruairi Robinson
Elias Koteas
Olivia Williams
Forgalmazza: JIL kft. Bemutató: 2014. január 9.
Végjáték (2013) 4
Iron Sky - Rendezői változat 1
Gravitáció 3D 2
Riddick 2



URL: http://est.hu/cikk/107022/cikk/107022/franciadrazsek_avagy_francia_borat_robbantani_eiffel-torony


8/10 (89)
Franciadrazsék, avagy francia Borat robbantani Eiffel-torony!
Vegyünk először is egy mély levegőt, és szó nélkül ugorjunk át az eredetileg Vive la France névre hallgató film idióta magyar címén, ami arra azért mégis alkalmas, hogy műfajilag hajszálpontosan definiálja a produktumot…
…és megtalálja saját, erre abszolút vevő közönségét. A Franciadrazsék, avagy francia Borat robbantani Eiffel-torony! azért vicces, mert a szőrös-koszos főszereplők tévedésből kutyakaját esznek, egy perverz börtönőrnek óriási bogárkosztümben táncolnak, és mert szülőföldjüket Taplisztánnak hívják, ahol a néptánc nőverésből áll. Szóval ilyen humor ez, de ne legyünk finnyásak, nem lehet minden Monty Python , Family Guy vagy legalább Muppet Show . Azért anyag is van benne, például rengeteg helyszínen forgatták, és a két, szebb napokat látott főszereplő, José Garcia és Michaël Youn tömérdek kellemetlen helyzetet is bevállal…
francia vígjáték, 94 perc, 2013
Egy kis ázsiai ország, Taplisztán miniszterelnöke megbíz két jóravaló pásztort, hogy az országuk reklámja érdekében repüljenek Párizsba, és semmisítsék meg az Eiffel-tornyot.
Michael Youn
Jose Garcia
Isabelle Funaro
Forgalmazza: Parlux Entertainment Bemutató: 2014. január 9.



URL: http://est.hu/cikk/108303/cikk/108303/csokok_es_golok


8/10 (27)
Csókok és gólok
A Csókok és gólok sztoriját előadó Efraín édesapja az első randevún kedvenc filmje, a Hét menyasszony hét fivérnek vetítésére vitte el az anyát. A musicalklasszikus később olyannyira kedves lett az egész családnak, hogy a sorban...
...születő fiúkat mind a címszereplő fivérekről nevezték el: Adánnak, Benjamínnak, Calebnek, Danielnek és a már említett Efraínnak (sajnos ötnél meg kellett állniuk, mert nem született több gyerekük). A bűbájos idill azonban a legfiatalabb testvér születése után nem sokkal szertefoszlik, mivel az anya elhagyja a családot.
Ám Efraín még így is hisz az igaz szerelemben és a házasságban – oly mértékben, hogy már 10 évesen elhatározza, mielőbb feleségül veszi álmai asszonyát, Carlát. És lőn: nyolc évvel később a két fiatal boldogan áll az oltár elé. A jeles esemény épp a focivébé döntőjének napjára esik, és ezenkívül is hatalmas banzájnak ígérkezik, ahova hazatér a tékozló fiú (a doktorként két évet Afrikában töltött Caleb), családi titkok pattannak ki, az apa rosszulléte kissé megzavarja a menetrendet és ami csak lehet, összekavarodik.
Daniel Sánchez Arévalo pályája igen érdekes utat járt be. A Sötétkékmajdnemfekete drámai coming of age movie -ját a Kövéren szép az élet kevert műfajú dramedyje követte. Ezután az alkotó a Laza esküvő vel sajnálatos módon átment gagyiba, de a Csókok és gólok kal szerencsére ismét magára talált, és gagyisztikus helyett megint valami nívósat tett le az asztalra: az új film ha nem is olyan kiemelkedő, mint debütáló munkája, de színvonalas, igazi sírós-nevetős alkotás.
La Gran Familia Espagnola
spanyol vígjáték, 101 perc, 2013
Bazi nagy lagzi spanyol módra: az öt fiú közül a legfiatalabb házasodna, de pont aznap, amikor Spanyolország világbajnoki döntőt játszik.
Daniel Sánchez Arévalo
Antonio de la Torre
Verónica Echegui
Quim Gutiérrez
Forgalmazza: Másképp Alapítvány Bemutató: 2014. január 2.
Bazi nagy görög lagzi
Lagzi-randi
Mamma Mia! 15
A boldogító talán



URL: http://est.hu/cikk/108175/cikk/108175/a_wall_street_farkasa


8/10 (522)
A bankárok és brókerek nem túl népszerű figurák mostanában a filmekben sem. A Tőzsdecápák – A pénz nem alszik tól kezdve a Krízispont on és a Válság a Wall Streeten című dokun át a Bennfentes játék ig több helyen is a szemünkbe...
...vágták már, hogy a gazdasági válságok legfőbb oka mindig a kapzsiság. Ennek talán legtisztább példája a megtörtént eseményeken alapuló A Wall Street farkasa címszereplőjének, Jordan Belfortnak a története. Belfort az egyik legnagyobb brókercég tulajdonosaként a nyolcvanas évek végén tízmilliókat keresett évente, de neki ez sem volt elég: mind többet és többet akart – nem feltétlenül legálisan…
Martin Scorsese A leleményes Hugo kitérőjét követően ismét múzsájával, Leonardo DiCaprióval forgatott, aki az Ez a fiúk sorsa , az Egy kosaras naplója , a Teljes napfogyatkozás , a Kapj el, ha tudsz és az Aviátor után megint életrajzi filmben lényegülhet át teljesen; ironikus módon legutóbb FBI-főnök volt ( J. Edgar – Az FBI embere ), most pedig valaki, aki után nyomoz az FBI. Partnerei ezúttal is a legjobbak: a korral nemesedő Matthew McConaughey és a szintén életrajzi Pénzcsináló ban korábban Oscar-jelölést érően segédkező Jonah Hill.
amerikai életrajzi film, 165 perc, 2013
Jordan Belfort igaz története alapján, aki egy Wall Street-i bróker volt, nagyra tört, és közben elsüllyedt a korrupció és a bűn mocsarában.
Forgalmazza: Pro Video Bemutató: 2013. december 26.
2015.09.13., vasárnap, 22:00
Viharsziget 6
New York bandái
Casino (DVD)
Aljas utcák (DVD)
A rettegés foka (DVD)
Martin Scorsese-gyűjtemény (DVD)



URL: http://est.hu/cikk/108307/cikk/108307/jack_ryan_arnyekugynok


3/10 (65)
Jack Ryan: Árnyékügynök
Jack Ryan egy márkanév, és szinte mindegy is, ki alakítja a Tom Clancy által megalkotott karaktert, sőt ma már az sem fontos, hogy magát a történetet tényleg Clancy írta-e. A CIA-elemzőből lett szuperügynök sztorijának ezúttal az elejére ugrunk..
…amikor még csak aktakukac a cégnél, de rögtön rájön, hogy világméretű összeesküvés szövődik az amerikai gazdaság összeroppantására, és ezzel persze önmagát és a munkájáról eddig nem túl sokat sejtő kedves nejét (Keira Knightley) is halálos veszélybe sodorja.
A rendezői székben a meglepően fiatalos Kenneth Branagh ül, és ő egyben a potenciális főgonosz is: egy orosz oligarcha – mondjuk az akcentusa nem túl meggyőző –, de mivel olyan szlogenekkel ajánlgatják a filmet, mint „ A bizalom illúzió ” vagy „ Az intelligencia fegyver ” még az is megeshet, hogy hősünk mentora (Kevin Costner) áll az egész mögött…
Jack Ryan: Shadow Recruit
amerikai-orosz akciófilm, 105 perc, 2014
Jack Ryan, a CIA elemzője ráakad egy orosz összeesküvésre, amivel össze akarják roppantani az Egyesült Államok gazdaságát.
Colm Feore
Forgalmazza: UIP-Duna Film Bemutató: 2014. január 16.



URL: http://est.hu/cikk/108363/cikk/108363/muse_live_at_rome_olympic_stadium


Muse: Live at Rome Olympic Stadium
Folytatódnak a koncertfilm-vetítések a budapesti Corvin mozi ban: december 27-én, pénteken 19 órai kezdettel a Muse 2013. júliusi, a római Olimpiai Stadionban tartott show-ját láthatjuk felvételről, 4K felbontásban,…
…nagy vásznon, „nagy” hanggal. A július 6-i, 60 ezres tömeget megmozgató fellépésen az angol rockzenekar olyan számai csendültek fel, mint a Supremacy , a Resistance , a Panic Station , a Follow Me vagy a Madness . A fantasztikus hangulatot most mi is átélhetjük – a jegyelővétel már javában zajlik. S ha mindez nem lenne elég, nézhetünk egy kis kedvcsinálót, ha ide kattintunk.
(corvinmozi.hu)



URL: http://est.hu/cikk/108377/cikk/108377/amerikai_botrany


9/10 (179)
Irving Rosenfeld tehetséges szélhámos, aki egyebek mellett lopott és hamisított műkincsek kereskedéséből és kölcsönre szoruló szerencsétlen balekok átveréséből tartja fenn magát. De hogy neki is van szíve, azt mi sem bizonyítja jobban, ...
...mint hogy örökbe fogadta felesége gyerekét, és a kisfiúhoz – a házasság megromlása ellenére – mindennél jobban ragaszkodik, továbbá hogy első látásra beleszeret a gyönyörű Sydneybe, akivel hamarosan bűntársak is lesznek, és együtt követik el kis stiklijeiket. Csakhogy egy nap rossz „balekkal” hozza össze őket a sors, így úgy alakul, hogy – hacsak nem akarnak börtönbe kerülni – egy darabig kénytelenek a becsvágyó FBI-ügynök, Richie DiMaso szoros felügyelete alatt dolgozni, azaz közreműködni néhány náluknál nagyobb hal lebuktatásában.
Habár David O. Russell ( Sivatagi cápák , The Fighter – A harcos ) legutóbb egy romkommal, a nagyszerű Napos oldal lal jelentkezett, mégis az Amerikai botrány lett eddigi legszórakoztatóbb alkotása. Szatírájában „a nagy balhét” bemutató heist movie keveredik egy szerelmes filmmel, és miközben a forgatókönyv is zseniálisan van megírva, mindez mit sem érne az azt életre keltő sztárok nélkül. A rendező korábbi filmjei kedvenc színészeiből hozott létre egy kis supergroupot, és Christian Bale, Amy Adams, Bradley Cooper, Jennifer Lawrence a főbb szerepekben, Robert De Niro pedig egy kisebben egyaránt hatalmasat alakítanak. A 70-es évek végén játszódó sztorihoz összerántott nagyszerű tracklist, smink, frizura és kosztüm pedig további hab a tortán.
American Hustle
amerikai-angol krimi, 138 perc, 2013
Egy csalónak és csábító brit partnerének együtt kell dolgoznia egy FBI-ügynökkel, és az eset belekeveri őket a Jersey-i maffia sűrűjébe.
Michael Pena
Louis C.
Forgalmazza: InterCom Bemutató: 2014. január 23.
2015.09.09., szerda, 01:50 2015.09.10., csütörtök, 19:45
2015.09.17., csütörtök, 02:40 2015.09.18., péntek, 22:20
Multik haza!
Gyagyás család



URL: http://est.hu/cikk/108442/cikk/108442/keanu_reeves_interju


Keanu Reeves interjú
Keanu Reeves-t évek óta nem láthattuk a magyar mozikban, és lassan már hajlamosak voltunk azt hinni, hogy teljesen felszívódott. A sztár Budapesten forgatott nagyszabású fantasyjét, a 47 Ronint rekord ideig készítette a stúdió.
Sokan azt gondolják, hogy ez lehet a színész nagy visszatérése az A-ligába.
Miért akartál részt venni a 47 Roninban? A becsület, a bosszú és az áldozat témái fogtak meg a történetben, ráadásul egy tragikus love story is egyben. Ezen kívül tetszett a figurám is, aki vérbeli kívülálló, és próbálja kivívni a maga becsületét.
Mely ponton kapcsolódtál be a projektbe? Végigkövettem a teljes folyamatot Carl Rinsch rendezővel, aki mély tisztelője a japán folklórnak, és alaposan tanulmányozta azt. Fantasztikus utazás volt számomra kitalálni ezt az egyedi világot. Már azelőtt is hallottál a 47 Ronin legendájáról, mielőtt eléd került a film terve? Nem, korábban ismeretlen volt számomra, de amint képbe került, elvégeztem a magam kis kutatását a témában. Ez a film azon ritka darabok egyike, ami már a legelejétől megfogott.
A főhős Kait játszod. Hogyan jellemeznéd őt? Olyan, mint egy emigráns, aki azt szeretné, hogy befogadják. Tiszteletre méltó férfi, aki közel áll a természethez, ami segít neki a talpon maradásban. Ezen kívül mintha átok ülne rajta, és ezzel maga is tisztában van.
Hogy lehet felkészülni egy ilyen szerepre? Próbáltam egy összetettebb képet kapni az egész Kait körülvevő világról és a sztoriról, amikor ez megvolt, már csak az ő helyét kellett megtalálnom a történetben. Egy kívülálló, illetve a roninok története úgy hiszem, máig univerzális, hiszen egy új városba vagy országba érve mindenki kívülállónak számít, tehát ezzel könnyű azonosulni. Azt akartam megmutatni, hogyan hat mindez Kaira. Mélységet akartam adni neki, és bemutatni, hogy tiszteli a körülötte lévő világot, és hogy ő egy kiváló vadász, nyomkövető.
Milyen edzéseket végeztél? A katanával, vagyis a japán karddal sokat kellett gyakorolnom. Tsuyoshi Abe volt segítségemre, aki kiváló szakértője a fegyvernek, de persze a kaszkadőrökkel is rengeteget próbáltam. És nem mellesleg sokat diétáztam a szerep kedvéért.
Nem sérültél meg gyakorlás vagy felvétel közben? Végig profikkal dolgoztam, akik vigyáztak rám, de az is igaz, hogy egy-két óvatlanabb mozdulatommal okoztam pár kék-zöld foltot Hiroyuki Sanadanak.
Mit gondolsz, a 3D hozzáad valamit a filmélményhez? A filmkészítők kezdettől fogva tudták, hogy egy 3D-s filmen dolgoznak, ezért már az elejétől fogva ezzel a szemlélettel közelítettek a feladathoz. Rengeteg munkájuk fekszik abban, hogy a film jól nézzen ki 3D-ben. Ráadásul fontos volt, hogy a látvány ne legyen öncélú, hanem szépen illeszkedjen a történetbe.
Jó néhány olyan filmben megfordultál, amiben a speciális effektusok fontos szereppel bírtak. A 47 Ronin hol helyezkedik el a sorban? Ez a film abban volt igazán különleges, hogy rengeteg díszlet épült hozzá, azért hogy a háttér és a hangulat minél hitelesebb legyen. A speciális effektusok és a digitálisan teremtett lények csak ehhez tettek hozzá egy lapáttal.
Tulu/UIP-Duna Film



URL: http://est.hu/cikk/108469/cikk/108469/akira_kuroszava_harom_filmje


Akira Kuroszava három filmje
Akira Kuroszava talán minden idők legismertebb japán rendezője világszerte, ami jórészt annak is köszönhető, hogy a nyugati filmművészet többször is merített műveiből (lásd az 1958-as Rejtett erőd és a Csillagok háborúja …
Ran - Káosz
Az árnyéklovas
Sindo Kaneto két filmje
Csillagok háborúja-trilógia
…viszonyát vagy A hét mesterlövész t, ami Kuroszava A hét szamuráj ának remake-je). A japán mester és a nyugati kultúra kapcsolata azonban mindig is kétirányú volt, hiszen alkotásaiban ő maga is szívesen fordult nyugatra ihletért. Erre a legjobb példa A testőr című 1961-es szamurájfilmje, mely Dashiell Hammett noirszerző Véres aratás című regényének egyik első adaptációja (a továbbiak egyébként az Egy maréknyi dollárért , A halál keresztútján , Az utolsó emberig és a Sukiyaki Western Django ).
A noirkapcsolat pedig egyértelműen meg is látszik A testőr ön, hiszen központi figurája tőrölmetszett noirhős: csak látszólag cinikus, valójában nemeslelkű. A film főalakja egy kóbor szamuráj (a korszak nagy japán sztárja, Toshiro Mifune alakításában), aki egy szép nap egy nehéz sorsú kisvárosba érkezik, amit egyszerre két banda tart uralma alatt.
Hősünk úgy dönt, egyszerre fog kint s bent egeret, és miközben megtartja szemlélődő pozícióját, cselekvőként részesévé is válik az eseményeknek (mindezt beszédesen szimbolizálja, amikor a férfi egy, a város közepén álló toronyból felülről figyeli a többieket). Tervét úgy kívánja megvalósítani, hogy felváltva hol az egyik, hol a másik bandavezér oldalára áll – ennek során egészen addig remekül szórakozik, amíg nem kezd el kötődni a háborúskodásban áldozattá váló kisemberekhez, s így személyesen is érintetté válni…
Sanjuro. (C) Toho
Az egy évvel későbbi Sanjuro nem szoros folytatása A testőr nek, csupán egy újabb kaland ugyanazzal a hőssel, aki továbbra is csak szállást és élelmet keres. A férfi itt is ugyanazt az „egyszerre kívülállónak maradni és érintetté válni” pózt veszi fel (el is hangzik a filmben egy sokatmondó mondat ezzel kapcsolatban: „A néző többet lát a játékosnál: képes jobban megítélni a helyzetet” ). Ezúttal kilenc ifjú és naiv szamurájnak siet a segítségére, akik egyikük nagybátyját, a korrupt intendáns által foglyul ejtett kamarást akarják kiszabadítani a fogságból.
A testőr höz hasonlóan a Sanjuró ra is jellemző az európai néző számára kissé nevetségesnek ható túlzó színjátszás – ennek ellenére mindkét mű tökéletesen élvezhető mai szemmel is, hiszen modern mércével mérve is rendkívül akciódús és fordulatos, sőt még néhány kifejezetten kemény képsort is tartalmaz (egy kézfej egy kutya szájában, egyéb levágott testrészek, egy felszabdalt testből előtörő sokkoló vérzuhatag stb.).
Élni
Az előbbiekkel éles ellentétet alkot az Etalon Kiadó A japán filmművészet remekei sorozatában megjelent harmadik Kuroszava-alkotás, az Élni , mely egy másik japán mester, az elmúláson merengő Ozu Jaszudzsiro munkáira emlékeztet. Az Élni főhőse egy jelentéktelen hivatalnok, aki megtudja, hogy gyomorrákja van. Miközben maga sem sejti, pontosan mennyi ideje van még hátra, rádöbben, hogy a mögötte álló évtizedek mind üresek és haszontalanok, ezért elhatározza: „élni fog, mielőtt meghal” .
Különböző módokon próbálja belevetni magát az élet sűrűjébe, ám szerencsére még idejében ráébred, hogy igazán élni annyi, mint létrehozni, teremteni valamit. A film több motívuma miatt (a „B-verziót” bemutató angyal/kísérő, „az élet nélkülem”-jelenetek stb.) akár úgy is értelmezhető, mint Az élet csodaszép re adott japán válasz – és a megtekintése kiváltotta élmény is ugyanannyira megható és szívbemarkoló lesz. 7/10
Kiadás: Japán mono hang, magyar felirat. Az extra az Élni -lemezen egy képgaléria, a két szamurájfilmhez ezenkívül egy Kuroszava-portréfilm egy-egy részét is megkapjuk 45, illetve 35 percben. 2/10 és 5/10
Yojimbo/Sanjuro/Ikiru , 1961/1962/1952 * 106/92/137 perc * Etalon Film * (16)



URL: http://est.hu/cikk/108476/cikk/108476/lars_von_trier_fesztival


Lars von Trier Fesztivál
Budapest, Toldi , 2014. január 9 - 11.
Kedvenc depressziós rendezőnk beköltözik a Toldi moziba – legalábbis a filmjei. A megosztó Lars von Trierről sok minden elmondható, de az nem, hogy bárki közönnyel viseltetne iránta. A szervezők az utóbbi évek munkáiból válogatva,...
... megspékelve a Birodalom majd' 10 órás maratoni vetítésével és egy, a rendezési módszereiről szóló dokumentumfilmmel próbálnak képet mutatni róla. És persze A nimfomániás premier előtti vetítése az, amire valószínűleg mindenki felkapja a fejét. Vendégként megjelenik Peter Schepelern, aki személyes jóbarátja és életrajzírója Trier nek, akit nem mellesleg tanított is pár évtizeddel ezelőtt. Állítólag számtalan érdekes anekdotával fog szolgálni... A részletes programot itt találjuk.



URL: http://est.hu/cikk/34983/cikk/34983/tarr_bela_harom_filmje


Tarr Béla három filmje
A magyar filmek kitartó hívei biztosan nagyon várták már ezt a pillanatot: Tarr Béla filmjei DVD-n! Nekem személy szerint egy Sátántangó -díszdoboz elhozná a karácsonyt bármelyik évszakban... De ne legyünk telhetetlenek, hiszen a Tarr-életmű igen jelentős három darabját helyezhetjük el máris gyűjteményünkben.
Az 1977-es Családi tűzfészek (16) a rendező első filmje, mely a hetvenes évek magyar filmművészetének legjelentősebb, mozgalomszerűen fellépő irányzatához, az ún. Budapesti Iskolához köthető. A hetvenes évek közepén a Balázs Béla Stúdióban formálódó irányzat filmjei a dokumentarizmust fikciós elemekkel vegyítették, hogy a társadalmi kérdéseket egyéni sorsok által hitelesítve jeleníthessék meg. A technika lényege, hogy a rendező amatőr szereplőket választ abból a társadalmi közegből, melynek problémáiról az általa kitalált történetet szeretné leforgatni. Az előre kidolgozott szituációkat azután az amatőr szereplők improvizációi alakítják végleges formára - így egyszerre jelennek meg a modellszerű történetek társadalmi problémákról (ebben a filmben a lakáskérdés) és telítődik mindez a személyesség hitelével (valódi emberek saját tapasztalatai). A film egy fiatal házaspár kálváriáját mutatja be, akiknek az életét az változtatja pokollá, hogy saját kégli híján a férfi szüleivel nyomorognak egy kis lakásban. A családi nagyjelenetek és a szereplők nagymonológjai hihetetlen erővel szögezik a nézőt ma is székéhez, a film alatt szinte vágni lehet a hetvenes évek nehéz levegőjét DVD-lejátszónk öt méteres körzetében. *****
Tarr a társadalmi kérdéseket vizsgáló dokumentarista fikciótól a nyolcvanas évek közepén szakad el, s ebben az új periódusban a konkrét szociális problémákról a hangsúly az egzisztenciális kérdésekre helyeződik. Az új témához új, absztrakt forma kapcsolódik: megkezdődik a Tarr-féle hosszú beállítások korszaka, s hamarosan fekete-fehér, esőáztatta hátsóudvarokban, kiábrándult cselszövők között találjuk magunkat. Mindennek kiemelkedő filmje a Kárhozat (1987) (16), mely egy árulás története. A szürke bányászvároskában hősünket egyetlen cél mozgatja: megszerezni a bárénekesnőt, mely vágy - minden ármány és cselvetés ellenére - beteljesületlen marad. A nem túlzottan izmos történet helyett azonban ekkor már Tarr Béla - azóta világmárkává vált - rendezői védjegyei vonják magukra figyelmünket: a lassú kameramozgások, démoni körtáncok, „a feltartóztathatatlan tönkremenés” képei. *****
A társadalmi problémáktól az egzisztenciális kérdések felé forduló rendező - mintegy az új téma „melléktermékeként” - szélsőséges filmnyelvi kísérletekig jutott a kilencvenes évek elején a 7 és fél órás Sátántangó ban. Ez a film mintha a filmtér és -idő kérdésében a szakadék szélére jutott volna, ahonnan az út egyenesen előre haladva már nem folytatható. Ezért is előzte meg nagy várakozás Tarr ezidáig utolsó filmjét, a Werckmeister harmóniák at (2000) (16). A Krasznahorkai László Az ellenállás melankóliája című regényéből készült darab arról szól, hogyan köszönt be váratlanul egy különös, névtelen kisvárosba az apokalipszis. Egy óriási, kitömött bálna érkezése hatalmas teherautón és a bálnát kísérve felbukkanó barbár hordák randalírozása jelenti a csendes hétköznapok végét. A hatalmi játszmák szimbolikus történeteként is felfogható film a Sátántangó ban teremtett mitizáló szerkezet rövidebb filmidőben való alkalmazásának kísérlete. ****
2005.10.25



URL: http://est.hu/cikk/108677/cikk/108677/colours_fesztival_20


Colours Fesztivál 2.0
Budapest, KINO , 2014. január 18. - február 16.
Január 18-án, szombaton 20 órakor nyitja meg kapuit a Colours Fesztivál, az Odeon bevándorlókról és beilleszkedésről szóló kulturális fesztiválja. A február 16-ig összesen öt hétvégén keresztül tartó programsorozat célja, hogy…
Colours Fesztivál
…közelebb hozza egymáshoz a hazánkban élő bevándorlókat és a többségi társadalom tagjait – filmvetítésekkel, beszélgetésekkel, koncertekkel, kiállításokkal, ételkóstolókkal. Az idei fesztiválon török, orosz, iráni és exjugoszláv hétvégével és filmekkel várják a nézőket a szervezők. A filmek között megtalálhatók játék- és dokumentumfilmek, sőt idén először – a Daazó nak köszönhetően – rövidfilmek is. A kínálatban a fesztiváldíjas mozifilmek ( Az idegen , Elly története , Szarajevó gyermekei ) mellett elsőfilmes rendezésekkel ( Gyász , Buddha elsüllyedt szégyenében ) is találkozhatunk. A levetítendő művek többek közt a különféle kultúrák találkozásáról szólnak, migrációs élethelyzeteket mutatnak be és fontos, aktuális társadalmi problémákat tematizálnak.
Once upon a Time in Anatolia
Különleges, Magyarországon moziforgalmazásba még nem került filmeket is láthatnak a nézők a Colours Fesztiválon; ilyen például a fesztivált nyitó török dráma, a Once upon a Time in Anatolia , Nuri Bilge Ceylan rendezése. Egy valódi exjugoszláv kultfilm is vászonra kerül: Dusan Makavejev W. R., az organizmus misztériuma című alkotását annak idején hosszú időre betiltották, Makavejevnek pedig el kellett hagynia hazáját. A filmvetítéseken kívül más programokkal is várják a fesztiválozókat. Január 17-én, 18 órakor külföldi művészek munkáiból nyílik kiállítás Art in Fusion in Colours! címmel a Casati Art Corner Galériá ban. Az orosz hétvégén a Wattican Punk Balett, az exjugoszláv hétvégén pedig az Alba Hyseni Project zenél. A fesztivál programjaira a belépés ingyenes, ám regisztrációhoz kötött, amit itt ejthetünk meg.
(coloursfestival.hu)



URL: http://est.hu/cikk/43492/cikk/43492/jancso_miklos_klasszikusai_1


Jancsó Miklós klasszikusai 1.
Alig hisszük, hogy a magyar film örökkön legfiatalosabb lendületű artistája, lelkiismerete és krónikása, Jancsó Miklós 85 esztendős! Mi mással is ünnepelhetnénk ily jeles eseményt, ha nem filmjeinek régen várt DVD-kiadásával.
Oldás és kötés Az Oldás és kötés t mindenképpen a legfontosabb magyar filmek között kell számon tartanunk. A hatvanas évek elején ékes tanúbizonyságát adta annak, hogy a magyar film mennyire képben volt nemzetközi viszonylatban is. 1962-63-ban járunk, a modern európai film trónján többek között Antonioni és Fellini ül, kiknek filmjeiben Marcello Mastroianni adja a kiábrándult és elidegenedett középosztálybeli értelmiségit. Ennek a figurának tökéletesre csiszolt hazai kiadása Latinovits Zoltán az Oldás és kötés ben.
A fiatal és elbizakodott orvost egy szakmai kihívás döbbenti rá arra, mennyire felületes és valódi értékek nélküli életet él. Spleenjét azonban - korabeli nyugati társaitól eltérően - nem vég nélküli dorbézolásokban dagasztja tovább, hanem megpróbál visszatérni a tiszta forráshoz: a paraszti világhoz, amelyet elsőgenerációs értelmiségiként hagyott maga mögött.
A film lelkesen és sikeresen magyarítja a korabeli nyugati, modernista filmes stílus- és egzisztenciális mintákat. A keserű entellektüel ballonkabátos bolyongása a szénaboglyák között ma is megdobogtatja a hatvanas évek és a tőrőlmetszett Művészfilmek iránt nosztalgiát érzők szívét.
Fényes szelek
Néhány évvel később, 1968-69-ben járunk, és a Fényes szelek et rendező Jancsó már megint egyszerre tartja rajta az ujját a nemzetközi és a magyar trendek ütőerén. A vörös ingesek celebrálta politikai parabola Godard Kínai lány című filmjének, valamint a vietnami háborút tematizáló politikus darabok kortársa. Nálunk azonban nem Mao gondolatait kántálják az ifjú értelmiségiek, hanem útra kelnek, hogy egy papi líceum hallgatóira erőszakolják rá saját világnézetüket. A történelmi parabolák és a stilizált filmforma iránt ekkorra már igencsak elköteleződő Jancsó a népi kollégisták és a papnövendékek viszonyának ábrázolásához az „adj király katonát” és a bagi karikázó mozgáskultúrájának motívumait használja fel. Mindezt a kamera irdatlan hosszú beállításokban követi, hogy nézőként is szinte zsigeri szinten éljük át, milyen ördögi köröket rajzolhat az életünkbe az ideológia.
Széles vászon, fényes szelekben fodrozódó vörös ingek - magam se mindig értem, de szeretem.
Kiadás: Surround hang, mindkét lemezen képgaléria, a Fényes szelek lemezén Jancsó 1997-ben készült „szubjektív történelmi meséjének”, a Hősök terén ek 2. része.
Itt most nincs hely kitérni azokra a felháborító állapotokra, melyek következtében a klasszikus magyar filmek igénytelen (például extrák és angol felirat nélküli) kiadása dömpingszerűen kezdetét vette az utóbbi hónapokban, de azt hadd jegyezzem meg, hogy mindez méltatlan ezekhez a nagyszerű filmekhez és valószínűleg helyrehozhatatlan kárt okoz a magyar filmkultúrának. **
Oldás és kötés , 1963 * 90 perc * Mokép * (12) Fényes szelek , 1969 * 78 perc * Mokép * (12)
2006.10.13
A tizedes meg a többiek
Fellini-sorozat 1.
Fellini-sorozat 2.
Foglalkozása: riporter



URL: http://est.hu/cikk/43795/cikk/43795/jancso_miklos_klasszikusai_2


Jancsó Miklós klasszikusai 2.
Két történelmi lecke a zsarnokságról gyönyörű, hosszú beállításokban elbeszélve, igazi hazai sztárparádéval. Ahogy Petőfi szavakkal, úgy Jancsó a mozgó kép nyelvén tudta megragadni az Alföld szépségét, ha nem is éppen szívderítő események háttereként jelenik is meg az idegenforgalmi imázs szerint legmagyarabb táj.
Nem csupán a tanyák, udvarok és fás ligetek hangulata igen érzékletes, de ahogy a lassan fahrtoló-forduló kamera előtt a szereplők a közelik és távolik között mozognak - szinte mintha egy vég nélküli, vadnyugati párbajt látnánk - a háttér meszelt házfalai, a gémeskutak és a horizont távoli vízszintese előtt, e filmek ritka intenzív térélménnyel is megajándékozzák a nézőt.
A sokszoros díjnyertes és a magyar filmtörténet három legjobb filmje között számon tartott Szegénylegények az 1860-as évek fojtogató légkörében játszódik. Egy puszta közepén felépített börtönben igyekeznek a pandúrok kiválogatni a fogva tartott emberek közül a császári hatalom elleni lázadás jelképeinek számító betyárokat. Egy-egy figurához kapcsolódó, ugyanakkor egymásba fűződő epizódok tárják fel a zsarnokság embert emberségéből lassan kiforgató módszereit a rendőrterror gyakorlott fogásain keresztül. Görbe János, Latinovits Zoltán, Agárdy Gábor alakítják a fontosabb szerepeket, de a hatalom képviseletében is legendás magyar színészeket láthatunk.
A Csend és kiáltás egy pillanatra a Szegénylegények klónjának tűnhet formailag-tematikailag egyaránt, de a zsarnokság működéséről más fénytörésben újabb részleteket tár fel. A tanácsköztársaság bukása utáni tisztogatás szintén fojtogató légkörében vagyunk szintén az alföldön, ahol épp a megtorlás csendes hétköznapjai telnek a tanyavilágban. A film rövidebb is, és lazábban is szerkesztett, nem zuhanunk olyan szigorú következetességgel a tragédia felé. Itt inkább a szereplők közti, nem egyértelmű viszonyok kifürkészése köti le figyelmünket. A Törőcsik Mari, Madaras József és Drahota Andrea által játszott megalkuvó-bűnhődő tanyalakók között bújkáló, idealista forradalmár (Kozák András) és a helyi csendőrparancsnok (Latinovits Zoltán) közti személyes kapcsolat alakulása tartogatja a Hernádi Gyula forgatókönyvének magvát képező titkokat.
Kiadás : Magyar sztereó hang (a Szegénylegények hangereje botrányosan alacsony), felirat semmi, pedig létezik angol felirata mindkét filmnek, jóval használhatóbb lett volna velük e DVD. Legalább a kép megfelelően széles, ha nem is anamorf. Extra a most megjelent négy Jancsó-DVD ajánlóin kívül a Csend és kiáltás on a rendező Hősök tere - Szubjektív történelmi mese című montázs archív híradófelvételekből (érdekes, kik mindenkik koszorúztak már a Hősök terén) és elég gagyin kinéző, önparódiának is beillő, éneklő, pörgő-forgó videófelvételek a helyszínről.
Szegénylegények , 1965 * 86 perc * Mokép * (12) Csend és kiáltás , 1968 * 74 perc * Mokép * (12)
magyar filmdráma, 90 perc, 1965
Besúgók és provokátorok. Rózsa Sándor és együttesének legendás felszámolása.
Görbe János
Madaras József



URL: http://est.hu/cikk/61724/cikk/61724/roman_polanski-gyujtemeny


Roman Polanski-gyűjtemény
Bár nem ezt a három darabot szokás Polanski trilógiájának nevezni, közös kapcsolódási pontokat felfedezhetünk a Kés a vízben - Iszonyat - Zsákutca trióban is.
A három filmnek egyaránt a terror, a félelem a lényege, s mind egyetlen zárt helyen játszódik, kevés szereplővel. Míg a cselekmény szintjén nem sok minden történik bennük, a fejekben annál több.
Az Iszonyat pszichohorror és megrendítő filmdráma egyszerre. Az izolálódó, állandó undort érző főhősnő szomorú szétesését követhetjük, melynek során saját lakásában kezd el rettegni. Bár a mű vizualitása is megragadó, főleg az őrjítő hangok fogják meg a nézőt, és Catherine Deneuve példásan visszafogott játéka.
A Kés a vízben is hétköznapi helyzetből bontja ki a lélektani drámát, ám a játszma itt kétszereplőssé bővül: két férfi vetélkedését figyelhetjük, akiket a véletlen sodor közös hajóra egy lengyel tavon - hogy a végére kiderüljön: a győztes valaki egészen más. Itt még inkább a képek erején van a hangsúly: főként az extrém szűk és extrém tág helyszín ellentéte kelt feszültséget.
A Zsákutca a legeseménydúsabb, ám a legkevésbé egységes a három közül. Az ezúttal háromszereplős felállásban egy gengszter terrorizál egy házaspárt egy angol szigeten, de a figurák dinamikája folyamatosan változik, egészen a végkifejletig. A Zsákutca szélsőséges határhelyzetből indul ki, s az alkotók a különleges helyszínt is tökéletesen kihasználják. A műben a groteszk elemek a legdominánsabbak - emiatt szinte semmi másra nem hasonlít.
Értékelés: Iszonyat : 8/10 Kés a vízben : 8/10 Zsákutca : 6/10
Kiadás: Magyar mono, eredeti nyelvű DD 5.1-es és sztereó hang, magyar felirat. A filmekhez előzetes, alapos, félórás werkfilm, életrajz, képgaléria és kísérőfüzetke jár, az Iszonyat nál pedig audiokommentárt is kapunk Deneuve-től és Polanskitól. 8/10
Repulsion , 1965, 101 perc/ Nóz w wodzie , 1962, 90 perc/ Cul-de-sac , 1966, 111 perc, Corner Film (16)
Film készül Polanski életéről
Az Európai Filmakadémia elismerése Roman Polanskinak
Pert nyert Polanski



URL: http://est.hu/cikk/63763/cikk/63763/ket_ujabb_bergman-opus


Két újabb Bergman-opus
A nagy, mindenki által (legalábbis címről) ismert klasszikusok ( Tükör által homályosan , A csend , Persona , Jelenetek egy házasságból , A hetedik pecsét , A nap vége stb.) után két kevésbé ismert Bergman-művet is beszerezhetünk DVD-n: egy korai vidám és egy késői nehéz darabot.
Az 1955-ös Egy nyári éj mosolya a legkevésbé sem olyan, mintha Ingmar Bergman rendezte volna: vidám „szexkomédia”, ami sokkal inkább emlékeztet könnyed francia bohózatra vagy egy Shakespeare-vígjátékra (témájánál fogva leginkább talán a Szentivánéji álom ra).
Hőseink a kisvárosi ügyvéd, Fredrik Egerman, fiatal – és két év házasság után még mindig szűz! – felesége, Anne, Fredrik régi szeretője, a gyönyörű, csalfa színésznő, Desirée, a férfi felnőtt fia, Henrik, Petra, egy talpraesett szobalány, ezenkívül Desirée katonatiszt szeretője, annak felesége és még néhányan mások... Az Egy nyári éj mosolyá ban ők keverednek egymással mindenféle felállásban mindenféle viszonyba, s a különféle titkok és csalárdságok egy vendégségben tetőznek, amikor végül azért mindenki megtalálja a maga párját – miközben a nyári éjszaka háromszor mosolyog.
A filmben számos aranyköpés mellett ( „Harmadszor töltöm be a 29. életévemet, és ez nem kor az én koromban!” ) sok-sok bölcsesség, örök igazság is elhangzik, aminek köszönhetően az Egy nyári éj mosolya egyáltalán nem poros: még mindig, fél évszázad után is szórakoztató – hiszen mint a legjobbak, megőrizte erényeit.
A rendező korai kosztümös screwball comedyjének szöges ellentéte 1980-as munkája, a Jelenetek a bábuk életéből , ami már vérbeli Bergman-darab: a Mester a mindenki által ismert pszichologizáló arcát mutatja benne. A film egy borzalmas bűntett (Peter Egermann, egy fiatal, jó családból való üzletember meggyilkol egy prostituáltat, majd análisan közösül a holttesttel) előzményeinek feltárására vállalkozik (ezzel leginkább a Rítus ra emlékeztet, csak értelemszerűen még annál is kegyetlenebb).
A színpompás, erőszakos nyitány után igen puritán képi világban (fekete-fehérben, csupasz falak előtt vagy sötét lakásbelsőkben) tárulnak elénk a flash-backek, melyekből megtudjuk, hogy mi is történt két héttel, három nappal, 50 perccel stb. a tragédia előtt. Ennek során nemcsak rendőrségi kihallgatást, pszichiáter és betege között zajló kezelést, de a gyilkos és rokonai-barátai magánbeszélgetéseit, hosszú monológokat, sőt a tettes álmait, látomásait is megismerjük – igazi fárasztó mélylélektani analízis tehát ez, melyben nemcsak a főhősökhöz, de még a mellékfigurákhoz is igen közel kerülünk.
Mindez pedig egyáltalán nem olyan izgalmas, mint amilyennek első blikkre tűnik, inkább rendkívül kimerítő és kínzó. Amennyire felszabadítja az Egy nyári éj mosolya a nézőt, annyira megviseli a Jelenetek a bábuk életéből . De hát ezt nyilván a Mester is tudta...
Értékelés: Egy nyári éj mosolya : 8/10 Jelenetek a bábuk életéből : 7/10
Kiadás: Magyar és eredeti nyelvű (svéd, illetve német) sztereó hang, magyar felirat. Az extrakínálat mindkét filmnél ugyanaz: a többi most megjelent Bergman-film DVD-ajánlója, Bergman-filmográfia és -biográfia, képgaléria, az adott film előzetese, Báron György rövid (5 perces), de velős eligazítása a Mester művészetéről és egy füzetke kétoldalnyi életműelemzéssel. 5/10
Sommarnattens leende / Aus dem Leben der Marionetten , 1955/1980 * 105/104 perc * Klub Publishing * (12/18)
2008.12.14
Ingmar Bergman: Trilógia
Ingmar Bergman három filmje
Ingmar Bergman újabb három filmje
Rítus
Szűzforrás



URL: http://est.hu/cikk/84535/cikk/84535/kisvarosi_rocknroll


Kisvárosi rock’n’roll
Ha a Futottak még című sorozatból esetleg nem lett volna egyértelmű, első közös nagyjátékfilmjükben Ricky Gervais és Stephen Merchant végérvényesen nyilvánvalóvá tették, hogy nemcsak gonosz tréfáik vannak, hanem hatalmas szívük is.
Kísértetváros
Futottak még – A teljes első évad
James Dean összes filmjei
Az angol komikusduónak már a hányatott sorsú statiszták életéről mesélő szarkasztikus szatíraszériájában is szívbemarkolóan életszerű és átélhető emberi minidrámák húzódtak a gyakran kegyetlen poénok mögött. Kisvárosi rock’n’roll című bemutatkozó egészestésükben pedig mernek még érzelmesebbek lenni, és a mű sokkal inkább megragadó hangulatával és érzékenységével, mint fergeteges humorával hívja fel magára a figyelmet (a „generációs tragikomédiának” nem túl ütősek a poénjai, nem elég erős a nyitánya és egyebekben is egy sokkal csendesebb, inkább kesernyés humor jellemző rá).
(C) Giles Keyte
Az 1973. nyarán játszódó film három fiatal, Freddy, Bruce és Ormány öntudatra ébredését ábrázolja, visszafogott pasztellszínekkel. A középpontban Freddy áll, aki az unalmas kisvárosi létből való kitörési kísérletként a cselekmény elején egy ellenszenves figura ( Ralph Fiennes játssza) által vezetett biztosítótársaságnál helyezkedik el, míg barátai élik tovább a gyári munkások (Bruce), illetve a forgalmisták (Ormány) nem túl sok előrejutási lehetőséggel kecsegtető életét. Abban viszont mindannyian egyetértenek, hogy szülővároskájuk, a beszédes névvel rendelkező Cemetery Junction hosszú távon élhetetlen hely.
Sok alkotással ellentétben a Kisvárosi rock’n’roll nem a kisvárosi lét idilljét, szépségét és báját mutatja be, hanem épp ellenkezőleg: annak unalmas, posványos, lélekölő, lealacsonyító, szűklátókörű, prűd, provinciális és bigott voltát. Gervais és Merchant munkája hasonló témájával (lázadás, menekülés, énkeresés) és „retróparádé” közegével lehetne a Rockhajó testvérfilmje is, ám itt a rock’n’roll életérzés – egy-két jelenetet és a kísérőzenét leszámítva – inkább hiányával van jelen (ahogy az az egyik jelenetben is elhangzik: „ez a város lemaradt az őrült hatvanas évekről” ).
Érdekes párhuzamként viszont egészen meglepő módon a free cinema is eszünkbe juthat a mű kapcsán, hiszen gyári melós és kocsmai képsorai erősen megidézik az angol új hullám alkotásait – leginkább talán a Szombat este, vasárnap reggel című 1960-as Karel Reisz -opust. Mindezek eredményeként a Kisvárosi rock’n’roll elég lassú és időnként kicsit lapos (nagyon messze áll a DVD-borítón idézett „abszolút fergeteges” -től), de ez egyáltalán nem baj, mert nem is akar más lenni. Erős atmoszférája és igen jól megírt párbeszédei pedig tűpontosan betalálhatnak az erre fogékonyaknak. 7/10
Kiadás: Angol DD 5.1-es, magyar Surround hang, magyar és angol felirat. Extraként DVD-ajánlók, 10 kimaradt jelenet, egy hosszúra nyúlt, de szórakoztató bakiparádé, egy 10 perces beszélgetés a három fiatal főszereplővel és egy negyedórás a két rendezővel. Audiokommentárból kétfélét is kapunk: a „fiúké” inkább vicces, mint mély (és olyan is van, hogy nagyokat hallgatnak), a Gervais–Merchant duó viszont a poénkodások között nem kevés releváns és hasznos dolgot is mond a filmről. Minden extrához angol felirat jár. 6/10.
Cemetery Junction , 2010 * 91 perc * InterCom * (12)



URL: http://est.hu/cikk/73522/cikk/73522/wajda_haborus_trilogia


Wajda: Háborús trilógia
A mi nemzedékünk
A lengyel új hullám kulcsfigurájának 1955 és 58 között készült debütáló nagyjátékfilmjei időrendben követik le a II. világháború lengyel eseményeit.
Hellraiser-kocka
Jirí Menzel három filmje
Az 1942-ben játszódó A mi nemzedékünk partizánfilmes zsengéje fiatal kommunista ellenállók inkább hősies, mint hatásos küzdelmének állít emléket. A főhős, Stach fejlődéstörténete egy utcagyerek „hazafias” tolvajlásaitól (értsd: társaival német vonatokról lop szenet) egy műhelybeli tanonckodáson át a fegyveres antifasiszta ellenállásig vezet, amikor romantikus vágyaktól hajtva csatlakozik a Fiatalok Harci Szövetségéhez. A mi nemzedékünk nek azonban még nem sikerült teljesen elszakadnia a korábbi, főként szovjet háborús filmek emelkedett didaxisától. Az eseményekbe narrátorhang vezeti be a nézőt, Stach belső monológját halljuk, a fiatal Wajda a későbbiekben mégis folyamatosan váltogatja a főhőst és a nézőpontokat, és a film egyebekben (cselekmény, figurák, jellemfejlődés) is elég kidolgozatlan. Az alkotó itt még inkább csak formailag kísérletező: az eredeti helyszíneken forgott műben van például, hogy egy italosüvegen keresztül látjuk a hőst, szépek ezenkívül a fény-árnyék játékok is. A mi nemzedékünk további érdekessége, hogy egy mellékszerepben a fiatal Polanski is feltűnik benne. 6/10
A Csatorna mai szemmel nézve is izgalmas képsorain egy megtépázott század elkeseredett küzdelme és a varsói csatornarendszeren keresztül történő menekülése elevenedik meg. 1944. szeptember 26-át írjuk, még javában tart a varsói felkelés: a németek és az oroszok közé szorult lengyel fegyveres ellenállók próbálják tartani a várost, mikor érkezik a hír, hogy a csatornán keresztül kell menekülniük. A film cselekménye mindössze néhány óra története, így a mű kétszeresen is koncentrált, hiszen a szűk időtartam mellett a helyszín is ugyanolyan szűkös: a feszült izgalom elsősorban abból adódik, hogy testközelből követhetjük a katonákat, akiknek élethalálharca minden pátosz nélkül, a maga mocskosságában, csalárdságában, nyomorultságában jelenik meg a kísérteties alagutak, járatok, párolgó gőzök-gázok, bezártság, nyálkás víz és árnyékok közepette. Hőseink csoportokra szakadnak szét: párhuzamos montázsok során látjuk, hogy kinek mi lesz a sorsa. A Csatorna egész világa – főleg egy háborús opushoz képest – meglepően természetes, főleg ami a színészi játékot és a világítást, a fényeket illeti (a csatornában játszódó jelenetekben van, hogy másodpercekig elsötétül a kép). A csaták mellett pedig az érzelmek, szerelmi viszonyok is nagy hangsúllyal jelennek meg. 8/10
Hamu és gyémánt
A következő állomás 1945. május 8., Lengyelország felszabadulásának napja. A háború azonban nem mindenki számára ért véget: Maciek és társa most a frissen hatalomra került kommunisták ellen harcol, méghozzá továbbra is fegyverrel: egy gyilkos merényletet tervezve… A megdöbbentően kiábrándult, világvége-hangulatú Hamu és gyémánt középpontjában egy olyan figurát látunk, aki „coolságban” bármely mai akcióhőssel felveszi a versenyt. Sötétített szemüvegével, katonazubbonyával, gépfegyverével és laza pókerarcával Zbigniew Cybulski James Dean rokona. Pedig az általa hozott Maciek már a legelső perctől kezdve ízig-vérig tragikus hős, sorsa tehát eleve elrendeltetett. A film rögtön akcióval indít, és Wajda később is nagyon jó a hatáskeltésben, mesterien fokozza az izgalmakat – ennek érdekében van, hogy osztott képmezőt (miközben társa telefonon épp a sikeres akciót jelenti, Maciek rájön, hogy mégsem stimmel valami), van, hogy hanghatásokat használ (lásd az idegtépően nyikorgó szekrényajtót). A merénylők akciójának végkimenetele pedig ugyanannyira kétesélyes, mint a váratlanul érkező szerelmi szál (csodálatos a pergő párbeszédekben életre kelő flört a főhős és a bájos csaposlány között). A Hamu és gyémánt azonban közel sem csak a fordulatos cselekmény miatt halhatatlan: kisvárosi miliőbe helyezett mélabúja ma is megérint. Habár az újjáépülő Lengyelország éppen valaminek a kezdetén áll, Wajda művére egyfajta „minden mindegy”, „nincs holnap”- hangulat nyomja rá a bélyegét, minden kockájából süt a remény- és értékvesztettség. A Hamu és gyémánt ban nincsenek tiszta, csak bepiszkolódott hősök, akikről emlékezetes, a retinánkba égő képek (lásd a befejezést vagy előtte a véres menekülést a fehér lepedők közt) során dől el, hogy hamuként, „hulladék gyanánt széjjelszóródjanak a szélben, vagy maradjanak a hamu mélyén mint csillagfényű gyémánt…” 8/10
Kiadás: Lengyel sztereó hang, magyar felirat. Sajnos magyar szinkron és extra nem került a lemezekre, a gyönyörű kiállítású, 8 oldalas füzetkével (benne elemzés, filmográfia, portré), filmplakátokkal és dedikált Wajda-fotóval felturbózott kiadvány azonban némiképp kárpótol. 4/10
Pokolenie/Kanal/Popiól i diament , 1955/1957/1958 * 87/96/103 perc * Kultúrbarlang – Mozinet * (12)



URL: http://est.hu/cikknyomtat/86041/cikknyomtat/86041/gothar_peter_ket_filmje


Gothár Péter két filmje
Gothár Péter első és második nagyjátékfilmje, az 1979-es Ajándék ez a nap és a két évvel későbbi, kultikus Megáll az idő egy-egy hangulatjelentés a Kádár-korszak másként és másként élhetetlen hetvenes, illetve hatvanas éveiből.
A rendező Velencében Arany Oroszlánt nyert debütálása, az Ajándék ez a nap a hetvenes évek magyar valóságában játszódik: egy óvónő, Zéman Irén kálváriáját figyelhetjük. Miután meghal az az idős asszony, akivel Irén eltartási szerződést kötött, a nő esélyt kap arra, hogy megszerezze álmai lakását (ami nem egy kacsalábon forgó palota, csupán egy saját tulajdonú, átlagos ingatlan). Az ügy érdekében tett erőfeszítései során azonban egyre abszurdabb és groteszkebb szituációkba kerül.
Mivel egyedülálló nőként egy házas férfi szeretője, Irén eleve kiszolgáltatott helyzetben van, és ez a cselekmény során szinte a végtelenségig fokozódik. Canossa-járása folyamán odáig jut, hogy bármikor betörhetnek hozzá, hogy felpakoljanak minden mozdíthatót abban a lakásban, ahol addig élt, bármelyik percben idegenek állíthatnak be hozzá, akiket mosolyogva, szívélyesen kell fogadnia, az utolsó lépcsőfok pedig, hogy még az ellen sem tehet semmit, hogy a férfi, akivel – szintén az ingatlan megszerzése érdekében – névházasságot kötött, kitessékelje az ajtón azt, akit szeret, majd magáévá tegye saját ágyában.
Irén tehetetlenségét, az események melodrámai vonását a filmben több elidegenítő elem is ellensúlyozza: menet közben több, a cselekménybe nem illeszkedő képsort is kapunk egy dalárda énekpróbáiról, a szereplők továbbá több alkalommal is megmerevednek, majd kinéznek a képből, egyenesen bele a kamerába, rá a nézőre. Ezenkívül a hősök, elsősorban a főhősnő kiszolgáltatottságát fokozó eszközöket is láthatunk: a premier plánok egyenesen a pórusokig hatolnak, és az operatőr ( Koltai Lajos ) annyira belefényképez a figurák arcába, hogy az szinte már torzzá válik. Mindezt a film stilizált színvilága egészíti ki: fakó, sápadt, zöldes fényben úszó, penészes hatást keltő képek árulkodnak róla, hogy milyen rohadt egy élet volt ez. 7/10
A képi világ groteszk stilizációja a második nagyjátékfilmben, a Megáll az idő ben is megjelenik, ám itt a vibráló neonfény és az állandóan felvillanó vaku a hatvanas évek, a kádári konszolidáció posványosságát, sivárságát festi alá. A film azt mutatja be, milyen emberekké válnak az ’56-os generáció fiai: egy abszolút értékvesztett nemzedék jelenik meg, akik nem tisztelik sem a szülőket, sem a tanárokat, sem a nőket; a hazafiság, a bátorság, a becsület vagy az elvekért való kiállás helyett pedig az óvatosság, sőt a gyávaság dominál – és az a legszomorúbb, hogy minderre a kiábrándult ’56-os nemzedék biztatja őket (a mű egyik emlékezetes jelenetében az anya szemrebbenés nélkül tűri, hogy lesunyizzák a fiát, máskor pedig a „Vigyázz, ne ugrálj, ne feltűnősködj! Ne jelentkezz, ne szólj soha feleslegesen!” szavakkal tanítják a főhőst, Dinit).
Egyesek próbálnak ugyan lázadni, de a puha diktatúra ellen még lázadni sem lehet rendesen, pontosabban a lázadás teljesen céltalanná válik (ez jelenik meg az egyik kulcsfigura, Pierre alakjában és több tettében). A Megáll az idő ben tehát nemcsak az idő – minden áll, és a hősökkel a későbbiekben sem történik semmi biztató: az addigi lázadók (Dini bátyja) és elvhű idealisták (Malacpofa) betagozódnak, főhősünktől pedig csak annyi futja, hogy részegen oldalba hugyozza a falat.
Ezt a kilátástalan nemzedéki életérzést a remekül megírt forgatókönyv olyan örökbecsű, azóta szállóigévé vált mondatai hangsúlyozzák és teszik emlékezetessé azóta is a nézők új és új generációi számára, mint a „Mindenkinek igaza van, még a szar is le van szarva!” , a „Fő, hogy élünk” , a „Bent mi volt? / Miért, kint mi volt?” , az „Éljenek a hülyék, ne legyen semmi!” vagy az „Olyanok vagytok, mint a saját apátok és anyátok” . Mindezek eredményeképp Gothár Péter két korai munkáját nézve nyilvánvaló, hogy Magyarországon sem a hetvenes, sem a hatvanas években nem lehetett élni. 9/10
Kiadás: Magyar sztereó hang és angol felirat mindkét filmnél. Extraként az Ajándék ez a nap hoz és a Megáll az idő höz is jár audiokommentár (Gelencsér Gábor filmesztéta előadásában) és egy-egy Gothár-tévéfilm is (az 1976-os Násznép , illetve az 1979-es Imre ). A Megáll az időhöz ezenkívül egy filmhíradó-összeállítást is kapunk az ábrázolt korszakból. 5/10
Ajándék ez a nap/Megáll az idő , 1979/1981 * 84/96 perc * Magyar Nemzeti Filmarchívum * (12)
2010.12.19



URL: http://est.hu/cikk/85447/cikk/85447/szabo_istvan_harom_filmje


Szabó István három filmje
Első három nagyjátékfilmjében, ún. nemzedéki trilógiájában Szabó István, az Oscar-díjas Mephisto rendezője szép sorban leszámol ifjúsága minden momentumával: az egykori barátokkal és ideákkal, az apa emlékével és a gyerekkori szerelemmel.
Tim Burton korai munkái
Truffaut-gyűjtemény 1.
Truffaut-gyűjtemény 2.
Az Álmodozások korá ban jelenik meg először a Bálint András alakította rendezői alteregó, aki frissen végzett mérnökként szakmabeli barátaival megfogadja, hogy csapatuk mindig együtt marad. S miközben az idősebb és a középgeneráció a hatvanas évek elején épp a történelmi közelmúlt filmes feldolgozásával van elfoglalva ( Húsz óra , Hideg napok , Párbeszéd , Megszállottak ), addig a fiatal Szabó bemutatkozó nagyjátékfilmjének Jancsija és barátai hangsúlyosan nem törődnek a történelemmel (lásd a híres mozijelenetet). A mondanivaló mellett pedig a forma is szokatlanul új és friss.
Az Álmodozások korá ban keresetlen kameramozgásokat, animációs filmes betétet és egyéb szertelenségeket találunk – az alkotó gondtalan kamera töltőtolla a francia új hullám igézetében forog. Mindez a legszebben a reményteli körúti sétajelenetben érhető tetten, melyben a kamera szinte szalad a társasággal együtt. A képsor párja, egyben ellentéte a fagyos, néma vonulás az intézet folyosóján, miután fölülről szétszedik Jancsiék csapatát. A főhősnek a közösség széthullásán kívül pedig hamarosan szembesülnie kell a halállal, szilárdnak hitt ellenségképének tarthatatlanságával és az életébe ki-be járkáló lányok lemorzsolódásával (pontosabban lemorzsolásával) is – egyszóval itt az ideje felébrednie és leszámolnia kamaszkora (a film alcíme: Felnőtt kamaszok ) illúzióival. 9/10
Nem kevésbé játékos az Apa - Egy hit naplója sem, csak itt a gyermeki fantázia diktál. A film első felében ugyanis a főhős, Takó Bence még kisfiú, aki alig valamivel a II. világháború befejezte után elveszíti édesapját. A gyerek emlékezetében a halott apa alakja felmagasztosul: a valóság vágyálmokkal keveredik. Az apa Hős, kaland- és partizánfilmek hőse, sőt később a Nép vezére. Az újjáépülő-átalakuló országban Takó újjáépíti, átalakítja a múltját, ahogy valós emlékeiből és az ezekkel a fiú fejében teljességgel összekeveredő hazugságokból költ magának egy eszményi, hősies szülőt. Mindez formailag a gyerekdalt idéző aláfestő zenében, az inzertekben, a szintén inzertként használt festményekben és fotókban, röntgenképekben, archívokban és álarchívokban, továbbá a külön etűdként működő betétekben (az apa mint filmhős és partizán, a háborúsfilm forgatása, a sárga villamos) jelenik meg. 7/10
A nemzedéki trilógia darabjai közül leginkább a Szerelmesfilm különbözik a többitől. Bonyolultabb, emlékekre, asszociációkra épülő montázstechnikája már a Tűzoltó utca 25. álomdramaturgiáját előlegezi meg, és talán üzenete is összetettebb. Itt az ifjúkori illúziók végképp tarthatatlanok, hiszen a kamaszkori szerelmesek, Jancsi és Kata tíz éve nem látták egymást; a gyerekszerelemnek vége, már csak emléke maradt. Ezt az emléket eleveníti fel a fiú, miközben a lányhoz utazik vonaton, Franciaországba. A konkrét utazást a múltba tett utazás kíséri, és a jelenetek a film első felében, a hősök újbóli találkozása előtt az emlékezés tétova ütemére sorjáznak. Az idő felbomlik, a jelenetek sorrendjének pedig nincs semmi időrendi logikája, csak ahogy az érzelmek diktálják. Valamelyik jelenet ( „Én most elmegyek, Jancsi” , csókolózás a lépcsőházban és a villamoson, a zöld hátizsák) többször is vissza-visszatér, de csak azért, hogy lássuk: az emlékezéssel párhuzamosan a főhős lassan a régi szerelemmel is leszámol; a mű második részében történő egymásra találás hosszú, elnyújtott búcsú csupán, amit a film befejezése, Kata kifakuló, majd teljesen kiégő képe zár le végérvényesen. 8/10
Szabó tehát a saját maga által „kócosnak” nevezett korai filmjeiben szép sorban leszámolt saját és nemzedéke ifjúságának minden momentumával: az egykori barátokkal és eszmékkel ( Álmodozások kora ), az apa nyomasztó emlékével ( Apa ) és a tiszta, de múlófélben lévő első szerelemmel ( Szerelmesfilm ). A kíméletlenség azonban mindennél távolabb áll tőle; ezt jól példázza a nemzedéki trilógia három darabjának befejezése: az a szabói névjegy, melyben az egyéni élmény megsokszorozódik, közösségivé, kollektív tapasztalattá válik (Marx József multiplikációs technikának hívja ezt a fogást). Az Álmodozások korá ban a végén Jancsik egész sorát ébresztik telefonoskisasszonyok ( „Tessék felébredni!” ), az Apá ban Takó mögött még százak úsznak a Dunában, a Szerelmesfilm ben is rengeteg mindenki küld táviratot idegenbe szakadt szerettének Jancsin kívül is. Ezzel válik tehát véglegesen egyértelművé, hogy a korai Szabók nemcsak az „én”, hanem a „mi” filmjei, melyek végén „többes számba kerülnek az egyéni történetek” .
Kiadás: Magyar sztereó hang és angol felirat mindhárom filmnél. Extraként Szabó-kisfilmeket ( Álmodozások kora : A hetedik napon és Koncert , Apa : Variációk egy témára és Kegyelet , Szerelmesfilm : Te és Várostérkép Budapest ), egy, a rendezővel forgatott beszélgetős műsor részleteit ( Egy nemzedék története. Születésnapi beszélgetés Szabó Istvánnal az Álmodozások kora - és az Apa -lemezen), filmhíradót (az Apa forgatásáról és fesztiválsikereiről), jelenetelemzést (az Álmodozások kora világvevő rádiója) és jelenetösszehasonlítást (a Szerelmesfilm és a Máriássy -féle Budapesti tavasz megfelelő képsorainak egymásra vágása) is kapunk. 5/10
Álmodozások kora / Apa / Szerelmesfilm , 1964 / 1966 / 1970 * 94 / 86 / 118 perc * Magyar Nemzeti Filmarchívum * (12)



URL: http://est.hu/cikk/82839/cikk/82839/mi_a_gond_velem


8/10 (2)
Mi a gond velem?
5/10
Saját bemutatkozó regényéből, a Mi a gond velem? c. szakítós szerelmi történetből Ethan Hawke színész-forgatókönyvíró-rendező 10 évvel annak első megjelenése után, 2006-ban rendezett filmet, melyben magára egy mellékszerepet osztott.
Ethan Hawke-interjú a Megetetett társadalom kapcsán
Mielőtt felkel a nap / Mielőtt lemegy a nap
500 nap nyár 1
Ő a megoldás
A lekoptathatatlan
Dalok ismerkedéshez
„Szerelmes lettem. [...] ...jól éreztem: az életem megváltozott. Még ha nem is úgy, ahogy akkor gondoltam. Nem találtam rá a nőre, akivel együtt fogok megöregedni. Húszéves voltam, és később, mire betöltöttem a huszonegyet: már egy megtört szívű ember” – olvasható a Mi a gond velem? első lapjain. A könyv később ugyanebben a szellemben folytatódik, s annyira személyes és olyannyira nem kíváncsi más nézőpontra, hogy csakis önéletrajzi ihletésű lehet (nem beszélve arról, hogy főhőse egy kezdő színész, aki Texasból származik és elvált szülők gyermeke).
A regényíró Hawke ügyesen lép vissza azon vízválasztó mögé, mely a jelek szerint olyan húsz-huszonegynéhány éves kor körül húzódhat: amikor még minden találkozás sorsdöntő, minden pofon az élettől valódi tragédia, egy jelentéktelen viszony a nagy Ő érkezése, egy szerelmi csalódás pedig a földbe döngölő, egzisztenciánkat megroppantó csapás. Mindez azonban úgy van megírva, hogy a 25 éven felüli olvasóközönség határozottan fárasztónak érezheti, így a Mi a gond velem? csupán a szerző érzékenységének, nem pedig tehetségének bizonyítéka.
Az egyes szám, első személyt az adaptációt maga végző író a filmben is megtartotta (gyakran halljuk a fiatal főhős belső monológját, mely sok esetben szó szerint is ismerős lesz a regényből), eszközölt azonban néhány elég erőteljes változtatást az alapanyagon: a kulcsjelenetek (megismerkedés a bárban, a lakás kékre festése, rosszul sikerült buli, beszélgetés az anyával az étkezdében, külföldi „házasságkötés” stb.) ugyan jórészt megmaradtak, de több helyütt is változott a hangvétel és a történések végkicsengése (lásd a találkozást a rég látott apával vagy William és Sarah végső búcsúját). A párizsi kiruccanásból valószínűleg az alacsony költségvetés miatt lett mexikói vakáció, ami viszont sokkal zavaróbb, hogy maguk a főhősök sem stimmelnek.
A dühödt hősszerelmesből puha, kislányos mama kedvence lett, a kiismerhetetlen, gátlásos „végzet asszonyából” pedig egy bájos, de teljesen érdektelen fiatal lány. Mindez egyértelműen a színészek, illetve a a színészvezetés hiányosságairól árulkodik, ahogy az is, hogy a fent felsorolt jelenetek papíron sokkal erőteljesebbek voltak. A film további roppant idegesítő vonása, hogy szinte elejétől a végéig folyamatosan szól benne az aláfestő vagy éppen diegetikus zene, amitől olyan lesz az egész, mint egy végtelen hosszú videoklip. A zene máskülönben remek hangulatfestő elem lenne, ám itt éppen ettől nem lesz a műnek semmi atmoszférája.
Az „egy múló szerelem életképei” témakörben továbbra is jobb választás a később keletkezett, de hazánkban DVD-n hamarabb megjelent 500 nap nyár , mely összehasonlíthatatlanul sokkal jobban sikerült alkotás. Míg ugyanis a Mi a gond velem? című regény egy bizonyos életkoron felül csak simán fárasztó volt, addig a belőle készült film unalmas és erőtlen. Leszögezhetjük tehát, hogy Ethan Hawke valamivel jobb író, mint rendező és lényegesen tehetségesebb színész, mint szerző. Ennek a kombinációnak ebben a konkrét esetben ugyan nézőként a vesztesei vagyunk, az életmű egészét tekintve azonban valószínűleg így járunk a legjobban. 5/10
Kiadás: Angol DD 5.1-es, magyar sztereó hang, magyar és angol felirat. DVD-ajánlókon és a film előzetesén kívül népes audiokommentár az extra az író-rendező, az – egyébként remek munkát végzett – operatőr, az egyik producer, a zeneszerző és a vágó részvételével. A korongon találunk még egy Szerelemtől terhesen ( Straight to One ) című magyar felirattal ellátott 21 perces kisfjátékfilmet is, amit Ethan Hawke még 1994-ben rendezett. A kétszereplős, „többfelvonásos” kamaradarab számos motívumával a Mi a gond velem? -et előlegezi meg, de mind színészi teljesítmény, mind színészvezetés szempontjából sokszorosan felülmúlja azt. A rövidfilm miatt: 7/10.
The Hottest State , 2006 * 112 perc * Gamma Home Entertainment * (16)



URL: http://est.hu/film/29074/film/29074/jegvarazs


6/10 (53)
Az a jó, és egyben rossz is a Disney-filmekben, hogy annyira kiszámíthatók. Van bennük bajba jutott, de nagyon talpraesett hercegkisasszony, ügyetlenkedő lovag, pár vicces mellékszereplő, néhány jól megírt, nagyzenekarra hangszerelt betétdal…
…és csodásan megrajzolt háttér. Mi kell több egy kisgyereknek? A Jégvarázs a fenti recepttől maximum annyiban tér el, hogy nem egy, hanem kapásból két hercegnőt kapunk, a főhős pedig a fiatalabbik, lelkesebb leány, aki azt a jókora feladatot veszi a vállára, hogy a királyságra lecsapó örök telet száműzze egy rontó varázs feloldásával. Ehhez persze jól jön egy hirtelen munkanélkülivé vált jegesember, egy optimista hóember és egy vidám rénszarvas, de van egy igazán snájdig herceg is valahol a háttérben. A Hans Christian Andersen meséjének ki- és befordításával készült filmet már most szokás igazi Disney-klasszikusként emlegetni, de hogy tényleg az-e, azt mindenki döntse el maga.
Frozen
amerikai animációs film, 102 perc, 2013
Anna és Kristoff egy rénszarvas társaságában indul neki megtalálni a lány nővérét, aki a királyságot az örök tél országává változtatta.
Chris Buck
Jennifer Lee
Forgalmazza: Fórum Hungary Bemutató: 2013. december 5.



URL: http://est.hu/film/29213/film/29213/banks_ur_megmentese


6/10 (20)
Banks úr megmentése
Tom Hanks egy éven belül nem egy, hanem egyenesen két filmmel is bizonyítja – ismét –, hogy egyike Hollywood legnagyobbjainak, hiszen a Phillips kapitány mellett, a Banks úr megmentésé ben is briliáns, ahol magát Walt Disneyt alakítja.
A látszat ellenére ez mégsem az ő filmje, hanem Emma Thompsoné, hiszen ebben a történetben a Mary Poppins írója, P.
L. Travers a főszereplő, nem pedig a Miki egér birodalom ura. Tavaly februárban a Hitchcock című film már megmutatta, hogy lehet izgalmas mozit készíteni arról, hogyan született egy filmklasszikus, a Banks úr megmentése pedig ezt a vonalat viszi tovább, de szerencsére az elődnél jóval több krafttal és lélekkel.
John Lee Hancock mozija ugyanis azt is megmutatja, milyen konfliktusok feszülnek a művészi szabadság és a profitvadász biztonsági játék között (a sztori azt mutatja be, hogyan próbálta Walt Disney meggyőzni Traverst arról, hogy filmre vihesse a könyvét), hogyan lehet feldolgozni magunkban a gyerekkorunkból bennünk ragadt szorongásokat, és hogyan lehet olyan kompromisszumot kötni, amivel mégsem adjuk fel az elveinket. Mindezt csodálatosan könnyed hangnemben, megfelelő érzékenységgel, jól adagolt humorral (amikor Travers a hotelszobájába belépve egy Disney játékokkal teli giccsraktárban találja magát, az valami fenomenális) és nagyszerű szereplőgárdával előadva. Annyira élveztem, hogy utána elő is kapartam a polcok hátsó régiójából a Mary Poppins DVD-met, pedig én sosem szerettem Mary Poppins t…
amerikai-angol-ausztrál filmdráma, 125 perc, 2013
L. Travers, a mogorva angol írónő egy felkérést kap Walt Disneytől legnépszerűbb műve, a Mary Poppins filmre adaptálására. Csakhogy neki ehhez semmi kedve nincsen.
Forgalmazza: Fórum Hungary Bemutató: 2014. január 30.



URL: http://est.hu/film/29344/film/29344/a_nimfomanias_-_2_resz


4/10 (28)
A nimfomániás - 2. rész
„Nem érzek semmit!” – panaszolta Joe, a nimfomániás fiatal nő szerelmének A nimfomániás – 1. rész végén. És ezt a kijelentést bizony nem átvitt értelemben, hanem szó szerint kell értenünk, azaz hogy, hogy nem, hősnőnknek érzéketlenné...
...vált a nemi szerve, ezért a folytatásban a mind erősebb és drasztikusabb hatásokra, vagyis egyre durvább szexre törekszik. Ennek megfelelően kipróbálja az édeshármast két afrikai, fekete bevándorlóval, a szado-mazo szexet egy hivatásos kínzóval, sőt még kanalakat is dugdos egy nyilvános helyen olyan testnyílásaiba, ahova nem ildomos.
Mindez továbbra is az őt ápoló, Seligman nevű modern kori remetének előadott, fejezetekre bontott sztoriban tárul elénk. Ennek során pedig, a mese szüneteiben nemcsak a férfi folytatja a bölcselkedést és róla derül ki egyre több minden, de végre megtudjuk azt is, ki és miért bántalmazta olyan brutálisan Joe-t, hogy az első rész elején az utcán fetrengve várta a sorsát.
Míg A nimfomániás – 1. rész ben a néző akár még bájosnak és időnként humorosnak is találhatta a fiatal Joe szexuális kalandjait, addig ez az érzés a 2. rész érett Joe-jának történeteiben teljesen elmúlik: a sötét és nyomasztó atmoszférájú képsorok közül többet egyenesen rossz nézni (lásd a már említett és az egész mű koncepciójának megfelelően nyíltan ábrázolt szadizmust). Lars von Trier pedig természetesen ezúttal sem hazudtolja meg magát, amikor egy részben kiszámítható, részben váratlan, ám mindenképp hatásvadász befejezéssel zárja rövidre Joe és Seligman egyéjszakás kalandját.
belga-dán-francia-német filmdráma, 123 perc, 2013
Joe elmeséli bizarr szexuális életét egy idegennek, méghozzá eléggé részletesen. Joe nimfomániás.
Forgalmazza: Vertigo Média Bemutató: 2014. február 6.
A filmkritikus is ember



URL: http://est.hu/film/6562/gyilkossag_telefonhivasra/film/6562/gyilkossag_telefonhivasra/tv


Aki látta a Tökéletes gyilkosság című filmet, annak az alábbiakban aligha tudok majd olyan információval szolgálni, ami az újdonság erejével hathat. Kivéve talán egyet: a szóban forgó mű egy 1954-es klasszikus remake-je volt.
Az eredeti művet pedig egy köpcös, kopasz fazon rendezte, akit tévés kvízműsorokban a feszültségkeltés nagymestereként szokás emlegetni. Egyébiránt pedig Grace Kelly még digitálisan kiszínezve is szemrevalóbb jelenség Gweneth Paltrow-nál.
Tony Wendice, az egykori teniszcsillag már régóta tudja, hogy felesége megcsalja őt, ezért meggyilkolását tervezi. A bosszú anyagi előnyökkel is jár számára, hiszen a nő hatalmas vagyonát ő örökli. Több mint egy évig szervezi a tökéletes bűntényt, majd zsarolással ráveszi egy volt iskolatársát, hogy hajtsa végre az akciót. A terv szerint a gyilkos akkor öli meg Margót, amikor Tony, aki alibiből társaságban szórakozik éppen, felhívja otthon maradó feleségét. A megvalósítás azonban kudarcba fullad, végül a nő öli meg önvédelemből a támadóját. A dühös Tonynak ezután az aggódó férj szerepét kell eljátszania.
Dial M for Murder
amerikai thriller, 105 perc, 1954
Grace Kelly (Margot Mary Wendice)
John Williams (Hubbard főfelügyelő)
Robert Cummings (Mark Halliday)
Ray Milland (Tony Wendice)
Anthony Dawson (Lesgate kapitány)
Patrick Allen (Pearson)



URL: http://est.hu/cikk/106798/cikk/106798/epizod_egy_vasgyujto_eletebol


8/10 (42)
A Bosznia egyik szegénytelepén élő Nazif „vasazásból”, azaz vasgyűjtésből próbálja meg fenntartani magát és családját: két kislányát és várandós feleségét. Megélhetésük egy hajszálon függ, a váratlan nehézségekre így egyáltalán...
...nincsenek felkészülve. Nemcsak valódi tragédia, hanem megoldhatatlan helyzet tehát, amikor az asszony, Senada hasfájásra panaszkodik, vérezni kezd és egyre rosszabbul érzi magát. A kórházban kiderül, hogy sürgős műtéti beavatkozásra lenne szükség, a családnak azonban nincs egészségbiztosítása. Az operáció egy vagyonba kerül, részletfizetés nem lehetséges, Nazif így elkezdi járni a hivatalokat, alapítványokat, hogy tegyenek valamit. Ám úgy tűnik, hogy a hivatalos út nem segít, ezért a férfinak más megoldást kell találnia lassan életveszélyes állapotba kerülő felesége megmentésére.
Danis Tanovic bosnyák rendező készített már Oscar-díjas háborús drámát ( Senkiföldje ), igazi európai művészfilmet Kieslowski forgatókönyvéből ( Pokol ), Hollywood-kompatibilis alkotást olyan sztárokkal, mint Colin Farrell ( Az igazság nyomában ) és vérbeli balkáni búsongót is ( Cirkusz Kolumbia ). Ezúttal megint valami egészen újjal állt elő, és egy szociográfiának is beillő, amatőrszereplőkkel forgatott dokumentum-játékfilmmel jelentkezett. Az Epizód egy vasgyűjtő életéből nagyjából fedi azt, amit a címe ígér, de emellett azt is megmutatja, milyen túlélési stratégiákra kényszerülnek a szegénységben élők, és természetesen a mélységes együttérzésig közel visz hőseihez.
Epizoda u zivotu beraca zeljeza
bosnyák-francia-szlovén filmdráma, 75 perc, 2013
Pontosan az, ami a címe.
Danis Tanovic
Nazif Mujic
Senada Alimanovic
Semsa Mujic
Forgalmazza: Vertigo Média Bemutató: 2013. szeptember 26.
Call girl



URL: http://est.hu/cikk/108477/cikk/108477/buek_leforgott_a_kozossegi_doku


BÚÉK: leforgott a közösségi doku
2013. december 31. és 2014. január 1. között sikeresen leforgott a BÚÉK című közösségi dokumentumfilm. A produkcióban 15 „hivatalos BÚÉK-stáb” vett részt: a forgatások egy időben zajlottak a legkülönbözőbb vidéki és városi helyszíneken.
A BÚÉK a Facebook-on
BÚÉK: egyre többen csatlakoznak
Közös film Magyarországról: csatlakozz!
Volt, ahol egy tombolán kisorsolt kismalac sorsát követték végig, míg mások egy budapesti taxi utazóközönségét térképezték fel vagy a Szagos Hörigekkók gyerekzenekarral pörögték végig az estét; de forogtak kamerák az Ódry Árpád Művészotthonban is, megörökítve a nyugalmazott művészek fergeteges éjszakáját, ahogy természetesen nem maradhatott ki az emblematikus Kincsem Park-beli fogathajtás sem.
A www.buekfilm.hu oldalon keresztül csütörtök reggelig már több mint száz videófeltöltés érkezett. A stábok anyagaiból és a feltöltött videókból ezután egy egész estés dokumentumfilm készül, melynek bemutatóját 2014. decemberére tervezik a szervezők. A BÚÉK Magyarország első közösségi dokumentumfilmje, melynek koncepciója komoly érdeklődésre tarthat számot a nemzetközi porondon is.
Országunk egyetlen napját, 2013-14 szilveszterét dolgozza fel a civil közösség bevonásával, melynek tagjai bármilyen videoeszközzel rögzített élményeiket feltölthetik a film honlapjára, hogy a készítők felhasználhassák a vágás során. A film célja, hogy közösen egy minden eddiginél színesebb és személyesebb képet hozzunk létre Magyarországról. A kész filmbe való bekerükésen túl pedig nyerni is lehet (a legjobb videók készítői 3D kamerát vagy tabletet nyerhetnek). A videók feltöltését január 10-ig várják.
(buekfilm.hu)



URL: http://est.hu/cikk/108420/cikk/108420/adomanyok_es_adomanyozok


Adományok és adományozók
Budapest, Magyar Nemzeti Galéria , 2013. december 4. - 2014. február 2
Misztrál Riminiben (1930 körül) - Olaj, vászon, Isseni Iszer Mariann ajándéka
Így karácsony után különösen időszerű az adományozás témája, főként a múzeumok esetében, hiszen a legtöbb közgyűjtemény a műalkotások adományozása révén jöhetett létre. A Magyar Nemzeti Galéria gyűjteményébe az egykori gyűjtők…
…közvetlen leszármazottainak köszönhetően még tavaly is került jelentős kollekció: Vaszary János 1920-as-30-as években készült alkotásai. A kiállítás egy része így azoknak a gyűjtőknek és donátoroknak a portréját mutatja be, akiknek a képek köszönhetők (a Szilvay, illetve az Isseni Iszer család tagjai), míg a másik fele Vaszary műveit vonultatja fel, öt nagy témakörbe ( Izzó színek fekete alapon – csendéletek, aktok, ’20-as évek; Párizsi éjszakák, a mulatók és kabarék világa, 1925–1927; Utazások Itáliában – a napfényes tengerpart, 1928–’30-as évek; Parkok, kertek, virágok – ’30-as évek; A Golgota-téma ) csoportosítva.



URL: http://est.hu/cikk/108481/cikk/108481/szamurajok_es_gesak


Pécs, Modern Magyar Képtár , 2013. november 29. - 2014. április 27
Megcsodálhatjuk a szamurájok díszviseletét, fegyvereit és azok díszítményeit, láthatók a férfiak használati tárgyai, írószertartók és dohánykészletek társaságában. Megtekinthetők a hagyományos női viseletek és obi mustrák, valamint a női hajdíszítés jellegzetes eszközeinek seregszemléje, valamint a tárlat megeleveníti a gyerekek világát. Itt olyan darabok láthatók, melyek hagyományosan a gyerekekhez, a gyermeki léthez és annak vonatkozó ünnepeihez. Mind a négy tematikai egységhez hozzárendelve kiállításra kerülnek azok a magyar iparművészek által készített ékszerek és személyes használati tárgyak, viseleti kiegészítők, amelyeket a japán öltözetek és kellékeik inspiráltak.
Spinoza Zsidó Fesztivál 2015 Budapest, 2015. szeptember 2 - 21.
Orosz filmhét 2015 Budapest, 2015. szeptember 17 - 21.
Ars Sacra Fesztivál 2015 Budapest, 2015. szeptember 18 - 27.
IX. Szakrális Művészetek Hete 2015 Budapest, 2015. szeptember 19 - 27.
Kutatók Éjszakája 2015 Budapest, 2015. szeptember 25., péntek



URL: http://est.hu/cikk/108622/cikk/108622/ryijn_elo_hagyomanya_-_a_finn_szonyeg_1798_-_2012_kozott


Ryijn élő hagyománya - A finn szőnyeg 1798 – 2012 között
Szombathely, Iseum Savariense Régészeti Műhely és Tárház , 2014. január 23. - március 23.
Tuomas Sopanen, a neves magángyűjtő, akinek a nagy finn múzeumok anyagával vetekedő szőnyeg-gyűjteménye van, évtizedek óta gyűjti a finn ryijy-t az ország minden területéről és minden korszakból.
A ryijy az északi országokra jellemző speciálisan csomózott szőnyeg. Eredetileg az állati bundát volt hivatott imitálni, és melegítő, védelmi funkcióval készült. A finneknek a ryijy a melegséget, a bolyhos puhaságot jelenti, még akkor is, ha ma már közel sem eredeti funkciójában használják, hanem a lakáskultúra szerves része lett.
A kiemelkedő esztétikai és történeti értékű gyűjtemény legfontosabb darabjai kerülnek most kiállításra az Szombathelyen, az Iseumban. A kiállítás bemutatja, hogy a ryijy és használata hogyan változott a különböző korszakokban. A textil, amely egykoron csónakok és ágyak leterítésére szolgált, a mindennapok takarója lett, az esküvők presztízstárgya, falak dekorációja, szánkótakaró, később a padok vagy a hintaszékek takarója. A 20. században a ryijy világhírű iparművészeti textillé vált, s ezt a kiemelkedő szerepét a mai napig őrzi.
A ryijy történetének több mint 300 esztendős múltját bemutató kiállítás egy különleges tárgytípuson keresztül kíséri végig a finn történelem különböző stíluskorszakait, mutatja be a tárgy készítésének sajátos technikáját, tárja fel különleges esztétikai szépségeit. Bemutatja azt a folyamatot, melynek során a népművészet egykori – esztétikai funkciókkal felruházott – használati tárgya a finn design egyik különleges, meghatározó példája lett.



URL: http://est.hu/cikk/108580/cikk/108580/puskin_kucko_legkisebbek_mozija_2014_januar-junius


Puskin Kuckó/Legkisebbek mozija, 2014. január–június
Budapest, Puskin , 2014. január 4. - június 1.
Az új évben is folytatódik – minden hétvégén – a Puskin Kuckó egyre színesebb programsorozata. Ahogy a korábbi években, a szervezők most is arra törekedtek, hogy minél több művészeti ágat ismertessenek meg a kicsikkel.
Vetítési lista
Kuckónap: búcsúzik a Puskin Kuckó
Ismét lesznek bábszínházi előadások, megjelennek a zenés-táncos műfajok és a mozi varázsa is megérintheti őket. A Legkisebbek mozijá ban 2014-ben az állatoké a főszerep. A KUCKÓZOO sorozatban a Föld kis és nagy állatkáival ismerkedhetnek meg a látogatók: Vili vel , a veréb bel, Sammy vel, a teknőssel, Turbó csigával és még számtalan kis élőlénnyel. Aki pedig lerajzolja, miként farsangozik kedvenc állatmeséjéből valamelyik szereplő, nemcsak ajándékokat nyerhet, de a legszebb ötven mű felkerül a Puskin mozi Kuckó galériájára is.
A vetítések és egyéb programok után a szervezők továbbra is mindenkit várnak a játszósarokban: kézműves foglalkozással, arcfestéssel, sok játékkal és a UPC Mesemeleten további meglepetésekkel. 2014-től ráadásul az is lehetővé vált, hogy a kicsik itt ünnepeljék születésnapjukat és barátaikat is meghívhassák. A további programok részleteit itt találjuk, a folyamatosan frissülő vetítési listát pedig itt .



URL: http://est.hu/cikk/108688/cikk/108688/katarzis


Kaposvár, Együd Árpád Kulturális Központ , 2014. január 17. - február 17.
A nyolc nő, akik a Magyar Alopecia Areata Közösség nevű önsegítő csoport tagjai, azzal a céllal állt modellt, hogy a képek hatására az emberek másképp tekintsenek a női kopaszságra. Mivel egyik fő üzenetük, hogy a nőiesség nem haj függvénye…
…a képek alapkoncepciójaként a nőiesség netovábbjának számító pin-up stílust választották. A lányok - akik többsége kendőt vagy parókát hord a mindennapokban - legintimebb szférájukba engedik be a látogatókat a képeken keresztül, és remélik, hogy sikerül elgondolkodtatniuk az embereket a másságban (vagy méginkább a különlegességben) is jelen lévő nőiességről, lágyságról, harmóniáról... és az élet értékeiről.
A fotók Verbőci Patrícia fotós, Ugrai Judit sminkes-grafikus és Tartóczki Éva stílustanácsadó segítségével készültek. A kiállításon 17 db 50x70 cm-es színes, valamint 9 db A4-es méretű fekete-fehér kép (werkfotó) látható.



URL: http://est.hu/cikk/108693/cikk/108693/2014_-_boldog_kinai_uj_evet


2014 – Boldog Kínai Új Évet!
Pécs, E78 , 2014. január 29. 19:00
A kínai holdújév alkalmából az este során a ZhengZhou ének- és táncegyüttes, több szólótáncos és énekes, valamint egy Tagou kungfu-iskola bemutatóját csodálhatjuk meg. A Henan Shaolin Tagou kungfu-iskola egy hatalmas nevelési központ Kínában…
…ahol összesen – a tanulókat, az edzőket és a személyzetet is beleértve – mintegy 30000-en dolgoznak. A központ története során mintegy 700 kungfu-bajnokságon képviseltette magát, amelyekről több mint 9000 érmet hoztak el. Ezek közül 4000 aranyérem volt, és a központ diákjai összesen 300 világ- és olimpiai győzelmet mondhatnak magukénak. A csoportot több alkalommal felkérték bemutatókra is az olimpiai játékokon, így többek között szerepeltek az athéni és a pekingi olimpiai játékok záróeseményéin, valamint több alkalommal a paraolimpiák ünnepségein is. Most pedig Pécsett is megcsodálhatjuk őket…



URL: http://est.hu/cikk/108718/cikk/108718/iced_earth_plagues_of_babylon


Iced Earth: Plagues Of Babylon
[ metal / thrash ] Az egy metálzenekarra eső tagcserék versenyében az Annihilator és a Vicious Rumors, de még a Pokolgép is komoly vetélytársra akadna az Iced Earth-ben. Ennek megfelelően a floridai power metal alapvetésre is igazak a hasonszőrű formációkra jellemző törvényszerűségek.
Történetesen, hogy pályafutásuk kötelező alapvetései mellett akadtak kevésbé kiemelkedő alkotásaik is. Az Iced Earth lejtmenete paradox módon akkoriban kezdődött, amikor a nu-metal már rosszabb bőrben volt, mint egy fehérorosz, hetvenes operettszínész, ugyanakkor a tradicionális metál bőven visszatért a köztudatba. Ebben talán szerepet játszhatott Matt Barlow énekes kiválása is, ám a The Glorious Burden -album a legkevésbé sem az utód, Tim Ripper Owens miatt sikeredett szürkébbre. Ezt mi sem bizonyítja jobban, mint hogy Barlow visszatérése után sem sikerült igazán elkapniuk a fonalat. A frontember azóta végleg elköteleződött a polgári élet felé, Jon Schaffer gitáros pedig tökéletesen döntött, amikor végül Troy Seele kezébe nyomta a mikrofont. Nem csak, mert hangterjedelme a sztratoszférát ostromolja, hanem mert vele együtt a régóta esedékes vérfrissítésre is sor került. A 2011-es Dystopia óta további két tagcsere is lezajlott, ám ez különösebben nem nyomta rá bélyegét a hangzásra. A kapásból hétperces címadó nyitódal egy súlyos power-thrash témával indít, majd az aranykort idéző himnusz bontakozik ki belőle. A továbbiakban sem a Democide , sem a The Culling , sem az Among The Living Dead nem tartalmaz semmi olyasmit, amit korábban ne hallhattunk volna Iced Earth-lemezen, ám egyikük sem fullad unalomba. Az első meglepetés az eredetileg Jimmy Webb által rögzített Highwayman jóvoltából érkezik: a délies dallamokkal operáló balladában Michael Poulsen (Volbeat) és Russel Allen (Symphony X, Adrenaline Mob) is feltűnik. Az öt(!) dalban vendégeskedő Hansi Kürsch (Blind Guardian) sok vizet nem zavar, ezek a szerzemények talán nélküle sem szólnának másként. A Plagues Of Babylon ugyan nem The Dark Saga -kaliberű klasszikus, de nagyon is méltó a zenekar életművéhez.
Lemezbemutató: Club 202 , febr. 5.



URL: http://est.hu/cikk/108798/cikk/108798/indul_az_elet_show-ja_a_tv2-n


Indul Az élet show-ja a TV2-n
Robertóék (forrás: TV2)
A nagy sikerű Édes élet után újabb, ezúttal civilek életét nyomon követő műsorral jelentkezik hamarosan a TV2. Az élet show-ja című realityben hétköznapi emberek izgalmas, szórakoztató mindennapjaiba pillanthatnak be a nézők.
Újra jön a Sztárban sztár!
Magánnyomozók: új műsor a TV2-n
Az élet show-ja című valóságshow olyan emberek életét követi majd nyomon, akik akár a szomszédjaink is lehetnének, mégis különlegesek, hiszen életük egyáltalán nem mondható hétköznapinak. A műsor bebizonyítja, hogy a legjobb szappanoperák igen gyakran a szomszédban játszódnak, hiszen szereplői napról napra kerülnek vicces, izgalmas, érdekes vagy éppen extrém helyzetbe.
A január 27-től minden hétköznap jelentkező műsor főhősei megmutatják, hogy nemcsak egy sztár lehet szórakoztató, magabiztos vagy éppen meghökkentő. Hasonlóan a csatorna nagy sikerű sztárokkal készült realityjéhez, az Édes élet hez, Az élet show-já nak szereplői is cserélődnek majd.
Az élet show-ja első adásának szereplői: Roberto – a 34 éves mulatós masszőr édesanyjával, Katival él Napkoron. Legjobb barátja, sofőrje és egyben legfőbb segítője, Tibi aktív közreműködésével járja a környéket, fellépéseivel színt visz rajongói és a helyiek életébe.
Valika és családja (forrás: TV2)



URL: http://est.hu/cikk/108717/cikk/108717/harcsa_veronika-gyemant_balint_lifelover


Harcsa Veronika-Gyémánt Bálint: Lifelover
[ jazz / pop ] A Lifelover olyan, mint egy fotórealista festmény: elsőre egyszerűen csak az összkép szépsége fog meg, csak amikor közelebb megyünk, esik le az állunk, mennyi apró, finom kis ecsetvonásból áll össze ez a felemelően éles kép.
Az énekesnő és a gitáros cirka tíz éve játszik együtt, kapcsolatuk a zeneművészeti főískola jazztanszakára nyúlik vissza, duettként mégis ez az első lemezük. A még javában főiskolás Harcsa Veronika ekkor alakította meg kvartettjét, amelynek Gyémánt Bálint is tagja volt. A Quartet 2005-ös, sztrenderdekből álló debütálása után két, saját szerzeményekből álló lemezt is kiadott, majd jött a nagy sikerű, Nemzeti Színházat is megjárt versekből építkező Lámpafény album, miközben az elektronikus Bin Jip-project sem pihen, amely Andrew J elektronikus alapjai mellett szintén a Harcsa-Gyémánt összjátékra épül, csak éppen a jazz és a triphop határait feszegetve. Hogy kettejük duettje mennyire gazdag és ütőképes tud lenni, azt már évek óta tudjuk, hiszen alkalmanként már többször adtak akusztikus duókoncertet .
A Lifelover azonban továbbmegy mint az eddigi duettek, hiszen a tizenkét számból tíz saját, új darab (a két kakukktojás: a Saying No egy korábbi változata már a Red Baggage -en is szerepelt, még kvartettformában, az Everybody's Gotta Learn Sometime pedig egy The Korgis -dal, amit Beck révén is ismerhetünk). Már a tavalyi interjúkból sejtettük, de így is meglepő: a Lifelover váratlanul bátor, kísérletező lemez. Összetett ritmusképletek, egymást inspiráló riffek és dúdoló-kántáló, sikongató vagy éppen saját határait feszegető ének, taps, zörejek úgy fonódnak egymás köré, hogy közben végig hallgathatók akár egy bátrabb poplemezként is, hiszen a dalok az elszállt improvizálások között végig tartják saját formájukat. Ez egy finom kettős réteget ad a lemeznek: egyszerre halk, akusztikus, bensőséges, fülbemászó alaptémákkal, az őrületig pörgető, extatikus kiállások viszont másképpen is felejthetetlenné teszik a lemez egészét.
Pedig a dalok sokfélék tempóban, stílusban és hangulatban is: a Stop haunting virtuóz, technikás, a szenvedélyes Perilous dögösen bluesos, a címadó dal pedig lüktető, kísérletező kedvű funk. Kettejük két hangja bőven kitölti az összes fülünket, a dalok vázai beeszik magukat, az apró kis finomságok és az őrületes improvizatív hipnózis miatt pedig vissza-visszatesszük a lemezt a helyére: a lejátszóba. Divat manapság a lecsupaszított, tiszta akusztikus hangzás, de ez a lemez a duettforma ellenére is épp ellentétes előjellel bír: burjánzó gazdagság és maximalizmus dúl rajta, minimalizmusnak nyoma sincs.
Harcsa Veronika: Lámpafény
Harcsa Veronika: Red Baggage
Harcsa Veronika: You Don’t Know It’s You



URL: http://est.hu/cikk/108703/cikk/108703/monster_magnet_a_club_202-ben


Monster Magnet a Club 202-ben
Budapest, Club 202 , 2014. január 29. 19:00
A Monster Magnet szerencsére nem vádolható azzal, hogy feltűnően ignorálná Magyarországot. A hat évvel ezelőtti koncertjük után a Szigetet és a Voltot is megjárták, ezúttal pedig újra a Fehérvári útra térnek vissza, hogy bemutassák friss nagylemezüket.
A stoner rock alapvetés frontembere, Dave Wyndorf legutóbbi lemezbemutató performanszán a meatloafodás határozott jeleit mutatta (hiába, nem minden káros szenvedély elhagyása bír fogyasztó jelleggel), ám azóta visszanyerte régi formáját. Ebből a szempontból pedig hasonlóan járt el, mint zenekara, mely legutóbbi, immár kilencedik albumával visszatért a korai, 60-as éveket idéző, pszichedelikus hangzásához.
Akárcsak a Monster Magnet, a Church Of Misery is követendő példaként tekint a Black Sabbath munkásságára. A japán alakulatban egy ízig-vérig underground formációt tisztelhetünk, ám így is nagy a riszpektjük a doomrajongók körében. De nem csak a közönség figyelt fel rájuk, hanem a Cathedral-főnök Lee Dorrian is, aki saját kiadójánál jelentette meg Thy Kingdom Scum című lemezüket. A hazai pszichedelikus rockszínteret a tavalyi év egyik legjobb EP-jét megjelentető Ozone Mama képviseli.
2014.01.19



URL: http://est.hu/cikk/108799/cikk/108799/ezerizu_szerelem_mozizas__falatozas


Ezerízű szerelem: mozizás + falatozás
Mautner Zsófi ( Chili és Vanília ) indiai ihletésű kóstolójával egybekötött vetítést tartanak január 28-án, kedden 19 órai kezdettel a Toldi mozi ban. A falatozás után, 19.30-tól az Ezerízű szerelem című indiai filmet nézhetjük meg.
Az esemény a Facebook-on
Mautner Zsófi blogja
Mumbai egyik különlegessége az ételhordó dobozok körforgása. Minden nap ötezer dabbawallah , azaz ebédszállító indul útnak, hogy a háziasszonyok konyhájából eljuttassák a meleg ételt a férjek munkahelyére. Mivel a legtöbb dabbawallah írástudatlan, egy sajátos kódrendszer alapján találják meg a címeket Mumbai labirintusában. A rendszer olyan pontos és tökéletes, hogy elvileg csak minden négymilliomodik ételdoboz mehet rossz címre.
A film története erre a hajszálnyi hibalehetőségre épül. Ila házassága kihűlőben van, ezért tervet készít férje visszahódítására. A nő egy csipet varázslat, egy különleges fűszer segítségével szédítő ebédet készít. Ám az ételhordó rossz címre érkezik. Egy megkeseredett, magányos, nyugdíj előtt álló hivatalnok, Saajan asztalán landol a gondosan elkészített ebéd, aki döbbenten ugyan, de elfogyasztja. Ila rájön a hibára, üzenetet küld az ételhordóban, majd hamarosan valódi levelezésbe bonyolódnak az ismeretlennel... Jegyek az eseményre 3 ezer forintért kaphatók.
(chiliesvanilia.blogspot.hu)



URL: http://est.hu/cikk/24050/cikk/24050/senkifoldje


No Man's Land. színes, feliratos bosnyák-belga-francia-szlovén-olasz-angol filmdráma 98 perc 2001
A több évtizeddel ezelőtt, vagy távoli tájakon dúló háborúkkal szemben a Jugoszlávia felbomlását kísérő fegyveres konfliktusok kifejezetten traumatizálják a fejlett világ társadalmait immár több mint tíz éve. Hiszen itt olyan emberek ölik egymást, amilyenek mi vagyunk. A délszláv tragédiát más és más formában feldolgozó filmek biztosan számíthatnak a nemzetközi filmfesztiválok figyelmére, sőt gyakran díjaira is, és a művészmozik közönsége is kiéhezve veti rá magát a téma művészi feldolgozásaira - emlékezzünk csak az Eső előtt és az Underground kultikus sikerére.
Danis Tanovic szatírája egy sereg fesztiváldíj után most a legjobb idegennyelvű film Oscar-díjára is jelölést kapott, és minden esélye megvan rá, hogy a közönség is keblére ölelje, ugyanis egy izgalmas és máig feldolgozatlan problémáról szól könnyed hangvételben, humorral, ugyanakkor a helyzet tragikumát sem leplezi el.
A szerb-bosnyák fronton vagyunk 1993-ban. Két ellenséges katona egy elhagyott lövészárokban reked az egymással fedezékből farkasszemet néző seregek között. Egyikük sem képzett, a harchoz a ravasz meghúzásánál többet nem értenek, de etnikai hovatartozásukban annál szilárdabbak. A lesipuskások és a taposóaknák csapdájából az ENSZ békefenntartóinak egyik francia egysége igyekszik kiszabadítani őket, ám egyetértés a békefenntartók között sincs. A parancsnokok határozatlanok, és főként semmibe sem akarnak beavatkozni, az elmaradhatatlan tévéstábok pedig oktondiságukkal hol segítik, hol gátolják a mentőakciót.
A görbe tükörben minden résztvevő fél gyengéi és hamisságai kiütköznek, senki nem ússza meg szárazon. Bár a film egyes komikus szituációi kissé mesterkéltek, kijózanító befejezése nem hagy kétséget a téma komolyságát illetően.
2002.02.28



URL: http://est.hu/cikk/24420/cikk/24420/a_tukor


Ayneh. színes feliratos iráni filmdráma 95 perc 1997
Jafar Panahi A tükör című filmje kapcsán nem akarnám újra elismételni az iráni filmekre vonatkozó szokásos szuperlatívuszokat (melyek egyébiránt méltán megilletik). Aki látott már Abbas Kiarostami-filmet ( A cseresznye íze, Az olajfaligeten át ), annak nem kell ecsetelnem, hogy milyen jellegű mozgóképes csodára számíthat, ha beül A tükör re.
Panahi filmje (a locarnoi fesztivál fődíjasa) ismét arra a terepre kalauzol, ahol szerintem az iráni filmek a leglenyűgözőbbek: gyerekek kerülnek szembe és küzdenek meg nagyon egyszerűnek látszó, hétköznapi problémákkal. Ilyen volt Kiarostami filmje, a Hol a barátom háza , Ebrahim Foruzeshnek - az iráni filmhéten nálunk is bemutatott - darabja A kulcs és Panahi A fehér léggömb című munkája is.
Ezúttal egy hét éves forma kislányt követünk másfél órán keresztül, akiért - más napoktól eltérően - nem jött az anyukája tanítás után az iskolába. Mina rövid tétovázás után úgy dönt, hogy megküzd a nagyvárossal és egyedül indul haza. Nem is sejtenénk mennyi kalandot és nehézséget rejt egy Teherán méretű város annak számára, aki haza szeretne jutni az iskolából, különösen, ha sosem próbálta ezt korábban egyedül. Majdnem biztos vagyok benne, hogy azzal is rendkívül elégedettek lennénk nézőként, ha Mina kalandjait és a történések hátterében megmutatkozó iráni társadalom néhol szürreálisba hajló egzotikumát figyelhetnénk kilencven percen keresztül (ahogy pontosan ezt tesszük ámulva más iráni filmek esetében is). Ám a film negyvenedik percében nem várt fordulat következik be, melyet ehelyütt nem akarnék előre leleplezni, de azt elárulhatom, hogy a posztmodern filmművészet legvájtszeműbb rajongói számára is komoly intellektuális örömökkel szolgál majd mindaz, ami ezt követően történik. Az egyszerűségében zseniálisból hirtelen furmányosan nagyszerű film válik, de a lényeg nem változik: a székhez szögezve drukkolunk Minának, hogy sikeresen érjen haza.
2002.05.09



URL: http://est.hu/cikk/24497/cikk/24497/a_feher_leggomb


A fehér léggömb
Badkonake sefid. színes feliratos iráni filmdráma 85 perc 1995
Néhány héttel A kör és A tükör premierje után azt hiszem, a mûvészfilmek kedvelõinek már igazán nem kell bemutatni Jafar Panahit, a kortárs iráni film egyik világsztárját, akinek végre legelsõ játékfilmje is bekerült a hazai mozikba. No persze A fehér léggömb néhány éve már magával ragadta a Titanic Fesztivál közönségét, de azért így teljes a lista, Panahiból végre vizsgakészek vagyunk.
Hétköznapi konfliktusok, egyszerû cselekményezetés, visszafogott stílus: a kortárs iráni filmeknek ez a specialitása jellemzõ A fehér léggömb re is. A fõhõs kislány, Razieh (Mina Mohammad Khani, akit a következõ filmben, A tükör ben is megcsodálhattunk) le akarja cserélni a szüleitõl kapott aranyhalat, ugyanis csillogóbb, testesebb kedvencre vágyik. Kezében a nagy nehezen kikönyörgött bankóval a kislány elindul a nagyvárosban: útközben kígyóbûvölõkkel és egyéb furcsa alakokkal találkozik, majd persze a szükségszerû konfliktus (a pénz elvesztése) is bekövetkezik. Mesei és egyszerû a történet, tele próbatételekkel és hétköznapi kalandokkal - Panahi ebben a filmjében nem csavarint az elbeszélésmódon, nincsenek idézõjelek, csak a színtiszta, áttetszõ cselekmény, amely azonban különös erõvel, tisztassággal és megejtõen emberi pillanataival hat. Így aztán a legbanálisabb helyzeteket (hogyan horgásszuk ki a pincébõl a lehullott bankót?) is krimibe illõ izgalommal figyeljük. Panahi persze trükkös, végig ébren tartja a gyanakvásunkat, mintha bármely pillanatban szomorú, váratlan fordulatot vehetne a történet - fenn is tartja végig a feszültséget. Modorosságtól és sallangoktól mentes, igazi modern mese A fehér léggömb , olyan egyszerû eszközöket használ fel hatásosan és szépen, melyek a túlságosan is rafinált kortárs európai filmbõl régóta kivesztek.
2002.06.06



URL: http://est.hu/cikk/48622/cikk/48622/kivert_kutyak


Kivert kutyák
Iráni rendezőnő modern klasszikusa az olasz neorealizmus és az utcákon anyátlanul-apátlanul kóborló gyerekek nyomában a mai Afganisztánban.
Ma már szinte közhelynek számít a kortárs iráni film és az ötvenes évek olasz neorealizmusának kapcsolata. A Best Hollywood Modern klasszikusok -sorozatában megjelent Kivert kutyák , a mai egyik legjelentősebb iráni rendező, Mohsen Makhmalbaf feleségének, Marzieh Meshkini nek a műve is ehhez a vonulathoz csatlakozik.
Az amatőr, saját nevükön megjelenő színészek szerepeltetése, a hétköznapi helyzetek, tevékenységek hosszasan, szinte valós időben való bemutatása, az erősen (társadalom)politikus töltet mind a neorealizmust juttatják eszünkbe, míg a tiszta, ártatlan gyerekek (fő)hőssé emelése A fehér léggömb és A tükör című Jafar Panahi -, vagy A mennyország gyermekei című Majid Majidi -filmeket idézi meg.
Az olasz neorealizmusra való visszautalás azonban ennél sokkal egyértelműbben is megjelenik a műben: a Biciklitolvajok című Vittorio de Sica -klasszikus konkrétan is szerepet kap: ezt nézik a gyerekek a moziban, majd ennek utolsó jelenete elevenedik meg parafrázisként a film végén.
Zahed és kishúga, Gol-Ghotai a háború utáni Kabulban róják az utcákat – napközben guberálnak, éjjel börtönbe vetett anyjuk cellájában alhatnak. Amikor azonban az őrök egy este felsőbb utasításra elküldik őket, és nem alhatnak többet a börtönben, megkezdődik golgotájuk, melynek során ők maguk is különféle szenvedéseken kell, hogy átessenek, és mások nyomorának is tanúivá válnak.
A két főszereplő kisgyerek és a visszatérő figurák természetes játékán túl a film összetett szimbólumrendszere is megdobogtathatja a filmínyencek szívét: a kutyák hol a gyerekek sorsának párhuzamaként, hol gondoskodásuk tárgyaként jelennek meg, de olyan is van, hogy az Afganisztánban uralkodó káoszt és erőszakot jelenítik meg. A Kivert kutyák további erénye, hogy keserű és elkeseredett történetében esetenként a humor is megcsillan.
Kiadás: Magyar DD 5.1-es, perzsa sztereó hang, magyar felirat. Négy DVD-ajánló, semmi extra.
Sag-haye velgard , 2004 * 93 perc * Best Hollywood * (16)
2007.07.08



URL: http://est.hu/cikk/41238/cikk/41238/a_profi


9/10 (27)
Konkrétan azt sohasem állítottam, hogy a franciáknak csak egy jó filmjük van, mert én vagy hármat is ismerek, de azok közül ez a legjobb. Vagy a második legjobb, ezt éppen az aktuális hangulatom dönti el.
Valahol az is törvényszerű, hogy a kevéske jó nemzeti filmben szerepelnie kell a ripacsfestékkel leöntött Belmondonak, mégse szerencsétlen - és jóval tehetségtelenebb - Delon vigye el ezt a pálmát is. Övé a jól letüdőzött füstöt kifújó díj, vagy a keményen nézőé. Esetünkben egészségesen eltalált klisék alapján megalkotott akciófilmről van szó, a kellő számú autósüldözéssel, pofozkodással, és lövöldözéssel elegyítve, hozzáadva a szórakoztató jelzőn belül maradt forgatókönyvvel, és Belmondo remek karakterisztikájával, ami most jobb, mint az átlag. Mert ugyan vicces is, meg kemény is egy kicsit, de főleg profi.
Josselin Beaumont-ot azzal a titkos megbízással küldik Malagavay-ba, hogy ölje meg a köztársaság elnökét, a diktátor Yala ezredest, akit úgy mondanak igazából, hogy: Ndzsálá. A politikai helyzet azonban megváltozik, és a francia kormány inkább feladja ügynökét. Végül az elnök nem végezteti ki, hanem fegyenctáborba viteti őt, ami később végzetes lépésnek bizonyul. A táborban iszonyú megpróbáltatások várnak Beaumont-ra, akinek két év elteltével mégis sikerül megszöknie, és visszatér Párizsba, hogy küldetését mindenféleképpen befejezze, amikor Yala ezredes három napra a fővárosba érkezik. Itt lép közbe a film másik két jól megalkotott karaktere, a gonoszkodó Rosen felügyelő és a francia Kaszás Attila, hogy minden eszközzel megakadályozzák a merényletet. Ám egy profival nehéz kibabrálni, de mégis ez az államapparátus dolga, még ha a végén igazságtalannak is érezzük a befejezést...
2006.07.06
Le Professionnel
francia krimi, 115 perc, 1981
Legendás film Morricone csodás zenéjével a főnökei ellen bosszút esküdő egykori titkosszolgáról.
Jean-Paul Belmondo (Josselin Beaumont)
Jean Desailly (a miniszter)
Robert Hossein (Rosen)
Jean-Louis Richard (Martin)
Cyrielle Clair (Alice Ancelin)
Elisabeth Margoni (Jeanne Baumont)
Michel Beaune (Valeras)
Bernard-Pierre Donnadieu (Farges)
Nekem jobban tetszik a Bolond Pierrot, viszont minden műfajnak meglehet a maga varázsa. Melegben fröccs, hidegben bordeaux-i. Mindenesetre aki azt mondja, hogy ez az egyik legjobb francia film, és két csillagot ad neki, annak fingja nincs a francia filmművészetről. Ennek ellenére úgy tűnik, nagyon nyeregben érzi magát a kritikusi székben. Csak záporozzanak tovább a pökhendi, leereszkedő megjegyzések, melyek sokat akarnak mondani, de valójában olyan gyenge lábakon állnak, mint a rezgő nyárfalevél. Nesze semmi, fogd meg jól. A film legalább nem akart semmi túl okosat mondani, de nem is ezért néztük meg, hanem hogy lássunk valami hősieset, szépet ebben az elgerinctelenedett világban.
Naphta
2012-04-09 20:41:53
Az egyik legjobb film amit valaha láttam.
Laca
2012-04-09 20:24:43
Én előbb megtanulnék rendesen franciául, és csak utána kezdeném fikázni őket. (Beaumont-t, és nem Beaumont-ot). Nem mintha ez a film a csúcs lenne, de azért végig lehet nézni néhány Jean-Luc Godard-t, vagy Truffaut-t, ne adj Isten Alain Resnais-t is. Mindent áthat ez a nagypofájú magabiztosság, mely mögött egy semmitmondó lélek lakozik.
2012-04-09 16:14:46



URL: http://est.hu/cikk/55108/cikk/55108/bahrtalo_jo_szerencset


Lakatos Róbert dokumentum-játékfilmjének két imádnivaló főhőse-főszereplője, Boros Lóránd „Lóri” és Gábor Lajos „Lali” nemcsak a Szőke-Badár és Kapa-Pepe párost nyomja le simán, de bármilyen roma valóságshow-t is.
A két kedves figura, a hórihorgas erdélyi magyar, Lóri és kicsi, tömzsi erdélyi cigány társa, Lali erdélyi, magyarországi, bécsi, majd egyiptomi kalandjait figyelhetjük ebben a féktelenül röhögtető road movie-ban, aminek cselekményét egyrészt az élet írta (azaz a hősökkel a valóságban is megtörtént eseményeket rekonstruál), másrészt szituációs dokumentumfilm lévén a filmalkotók hozták helyzetbe a szereplőket.
Ezt a valósághoz igen hasonló sztorit pedig leginkább az hajtja előre, hogy a magát minden helyzetben feltaláló Lalinak és a rendkívül fejlett beszélőkével rendelkező Lórinak szüntelenül támad valami jó ötlete - legyen az a bécsi second hand shop árukészletének továbbadása jó áron vagy német juhász kiskutyák exportálása Egyiptomba. Ketten együtt szinte legyőzhetetlennek tűnnek, ha meg valami nem jön össze, akkor ott van Lali kedvenc szavajárása, a címben foglalt és le is fordított, cigány nyelvű „bahrtalo”.
Az pedig, hogy Lali és Lóri szinte olyanok, mint egy-egy rajzfilm- vagy képregényfigura, nemcsak nekünk jutott eszünkbe, hanem az alkotóknak is, hiszen a két vidám alakkal nemcsak a moziban, hanem több helyen is felbukkanó képregénysorozat kockáin is találkozhatunk.
2008.05.07
magyar vígjáték, 80 perc, 2008
Neorealista komédia, avagy dokumentum-játékfilmes road movie, mely Lali és Lóri magyarországi, ausztriai, egyiptomi és romániai kalandjait követi nyomon.
Lakatos Róbert
Boros Lóránd
Gábor Lajos
Forgalmazza: Mokép Bemutató: 2008. május 15.
Bahrtalo! – Nemcsak filmen, képregényen is
Lassú tükör



URL: http://est.hu/cikk/82947/cikk/82947/vespa


6/10 (11)
Orsós Lali a berekháti romatelepen él édesanyjával; nagy szegénységben, de nagy szeretetben. A 12 év körüli, hatodikos fiú kedvenc foglalatossága a haverokkal való kártyázás. Az egyik ilyen ádáz kártyacsata során sikerül is elnyernie egy tábla csokit, ...
...melynek csomagolása (mint utóbb kiderül) egy Vespa robogóra beváltható nyereményszelvényt rejt. A járgányt Budapesten lehet átvenni, és pont itt lakik – Lali legutóbbi információi szerint legalábbis – rég eltűnt édesapja is. A fiú spórolt apróját feláldozva elindul hát a fővárosba, hogy teljesítse a kettős küldetést. A nagy úton segítőtársakkal (köztük egy kedves, szintén roma származású, különleges hangszeren játszó zenésszel) és célja elérését akadályozó emberekkel (például egy ellenszenves biztonsági őrrel) egyaránt találkozik...
Groó Diana bemutatkozó nagyjátékfilmje, a mágikus realizmust a magyar misztikus film hagyományaival vegyítő Csoda Krakkóban után hat évvel jelentkezik újabb egész estés fikciós művel. A Vespa drasztikus váltást jelent a korábbiakhoz képest, hiszen a tobzódó fantázia (lásd Tarka képzelet -sorozat ) és a varázslatos történések helyett a kőkemény valóság az, ami itt megjelenik. Olyannyira, hogy a mű dokumentum-játékfilmes road movie-ként működik, mely azonban – miután hősét Budapestre kísérte – kicsit megbicsaklik és veszít a lendületéből. A néhány becsúszott ügyetlen jelenetért azonban bőségesen kárpótol az ifjú amatőrszínész, Tóth Sanyi (az idei Filmszemlén különdíjat érdemelt) természetes játéka.
2010.09.16
magyar filmdráma, 85 perc, 2010
Egy 12 éves roma gyerek Pestre utazik, hogy átvegye nyeremény robogóját, és nem mellesleg megtalálja apját is.
Nyakó Júlia
Puporka János
Forgalmazza: Mozinet Bemutató: 2010. szeptember 23.
"Bárcsak happy end lenne..." - Groó Diana
A legboldogabb lány a világon 1



URL: http://est.hu/film/29359/film/29359/a_plebejus_herceg


A plebejus herceg
A gyönyörű Letizia hercegnő egy kis európai hercegség trónörököse, ám mellőzöttnek és elhanyagoltnak érzi magát, mivel népszerű felmenőivel ellentétben róla egyáltalán nem jelennek meg cikkek a sajtóban. Pedig a nyilvánosság...
...igencsak kapóra jönne karitatív tevékenységéhez, hiszen (hír)névtelenül nehéz támogatókat szerezni. Az udvari főkamarás ezért azt a tervet eszeli ki, hogy terjesszék el: a hercegnő beleszeretett egy szegény munkanélkülibe. Hamarost meg is találják a ideális alanyt a nápolyi csóró, a közönséges és faragatlan Antonio személyében.
Az Úgy hívlak: Amore után újabb habkönnyű, egyszerre vidám és érzelmes történet érkezett Olaszországból, melyben úgyszintén két cseppet sem összeillő ember alkot egy szerelmespárt. A plebejus herceg gel pedig ezenkívül az olyan régimódi romantikus tündérmesék világába is visszautazhatunk, mint például a Római vakáció vagy a My Fair Lady . Így jelenkori környezetbe ültetve élhetjük át annak nosztalgiáját, amikor az arisztokrata széplányok még hétköznapi semmirekellőkkel flörtöltek és estek szerelembe, illetve a műveletlen kisemmizettek fel akartak nőni imádatuk tárgyához.
Il principe abusivo
olasz vígjáték, 97 perc, 2013
Egy hercegnő úgy szeretne magának némi médiafigyelmet kiharcolni, hogy eljátssza: szerelmes lesz egy munkanélküli, csóró pasiba.
Alessandro Siani
Christian De Sica
Sarah Felberbaum
Forgalmazza: Cinenuovo Bemutató: 2014. február 20.
Előtted az élet 2



URL: http://est.hu/prcikk/108657/prcikk/108657/a_fesztival_csillagai_-_a_fesztival_hangulat_folytatodik


A fesztivál csillagai
A fesztivál hangulat folytatódik
Budapest, Fővárosi Nagycirkusz , 2014. január 15. - március 9.
A jubileumi Budapesti Nemzetközi Cirkuszfesztivál óriási szakmai és közönségsikert aratott. A cirkusz barátai két éve várnak erre a különleges, semmi mással össze sem hasonlítható izgalomra, ami a Fővárosi Nagycirkusz minden nézőjét, az artistákat és a háttérben láthatatlanul és fáradhatatlanul serénykedő cirkuszi dolgozókat egyaránt hatalmába keríti. A ligeti arénában a világ minden tájáról érkeztek a legkiválóbb artisták, akik számára ez az év egyik legnagyobb cirkuszversenye.
További információ és jegyvásárlás
A Fővárosi Nagycirkusz - a nagy sikerű cirkuszfesztivál után - egy igazán látványos műsorral, A fesztivál csillagai val örvendezteti meg a közönséget. A fesztivál legnagyobb sztárjai maradnak itt, hogy azokat is elkápráztassák, akik lemaradtak a szenzációs cirkuszfesztiválról.
A műsorban fellép az Arany Pierrot díjas kínai Qingdao csoport , akik két műsorszámot is bemutatnak. A show elemekkel bővített lábikária számmal , továbbá a matróznak öltözött tizenhárom artista bravúros kínai rúd produkcióval ejti ámulatba a közönséget. Új produkciókkal lép porondra a szintén Arany Pierrot díjas Casselly család . A precízen kidolgozott lovas magasiskola szám mellett, újra megcsodálhatjuk Merrylu káprázatos hajlékonyságát a kézegyensúlyozó produkciójában , továbbá megelevenedik a manézsban A dzsungel könyve René Casselly Jr. és a négy elefánt közreműködésével.
Fellép a cirkuszművészet egyik legjobb lengődrót számával a kínai Huang Yang , és az Ezüst Pierrot díjas brazil artista, Super Silva , aki Pókember bőrébe bújva 14 m magasságban mászik, mindezt pedig biztosító kötél nélkül teszi.
Európa egyik legnépszerűbb bohóca, Don Christian a fesztivál után is folytatja a Fővárosi Nagycirkusz közönségének nevettetését, valamint az Ezüst Pierrot díjas Trio Stoian két műsorral fogja elvarázsolni a nézőket, a már nyertes orosz rúd produkcióval, illetve egy deszkaszámmal. A fesztivál csillagai műsor január 15-től március 9-ig látható a Fővárosi Nagycirkuszban.
További információ és jegyvásárlás: www.fnc.hu



URL: http://est.hu/cikk/101551/cikk/101551/alpok


Alpok
Elhunyt egy közeli hozzátartozója? Ne csüggedjen! Néhány hétre béreljen valakit az Alpok társaságtól, aki a kezdeti nehéz időkben helyettesíti elveszített apját, anyját, lányát stb., és segít feldolgozni a veszteséget.
Ebbe az első blikkre abszurd alaphelyzetbe csomagolva mesél Giorgos Lanthimos korunk társadalmáról, az emberi kapcsolatok sekélyességéről, önazonosságról és (na még egy divatos jelenség!) az elidegenedésről. Mentségére legyen mondva, a vállalását legalább következetesen végigviszi, és a nézőre hagyja a válaszokat.
Lanthimos eddigi munkásságának megítélése nem egyértelmű. A Kynodontas című mozija körüli felhajtást sokan nem értették – az angolul Dogtooth címmel fesztiváloztatott darab, miután 2009-ben elnyerte a fődíjat az Un Certain Regard szekcióban Cannes-ban, két évvel később a legjobb idegen nyelvű filmnek járó Oscar-díjért versenghetett (ami végül Susanne Bier nél landolt az Egy jobb világ ért). Hasonlóan vegyes fogadtatásban részesült legújabb munkája, a szintén Efthymis Filippou-val közösen írt, ugyancsak húsbavágó témát boncolgató, egyetemes filozófiai, egzisztenciális és társadalmi kérdésekre reflektáló Alpok is, amit tavaly a Velencei Filmfesztiválon a forgatókönyvéért méltattak, de esélyes volt az Arany Oroszlánra is.
Ki tudja, hogy a Lanthimos köré szórt dicsfény mennyire szól a (film)világ Görögországgal szembeni szolidaritásáról – a kérdésre a választ valószínűleg majd az idő adja meg. Ha ügyesen játszik a lapokkal, az író-rendezőnek megvan rá az esélye, hogy előbb-utóbb valóban egy nagyformátumú, szuverén, világteremtő alkotót üdvözöljünk benne – de nekünk egyelőre nem elég meggyőző.
2012.12.07
Alpeis
görög filmdráma, 93 perc, 2011
Egy furcsa csoport, furcsa szabályrendszerrel. Üdv a görög Harcosok klubjában!
Giorgos Lanthimos
Aris Servetalis
Johnny Vekris
Stavros Psyllakis
Forgalmazza: Vertigo Média Bemutató: 2012. december 13.



URL: http://est.hu/cikk/103021/cikk/103021/a_varos_alatt


7/10 (4)
A város alatt
Talán kicsit ironikus, hogy Agnieszka Holland a legjobb idegennyelvű filmes kategóriában Oscar-jelölt holokauszt-drámája leginkább német pénzből és egy jól ismert német színész főszereplésével készült, de ilyen az új Európa...
...ami szerencsére egyre kevésbé hasonlít arra, amelyben maga a film játszódik.
A javarészt lengyelek, ukránok és zsidók lakta Lvovban járunk a megszállás alatt, a birodalmi erők a film elején már a helyi gettót számolják fel, ahonnan egy kétségbeesett társaság a csatornába menekül. Szerencséjükre a németek vagy a nekik dolgozó ukrán rendőrök helyett egy Leopold Socha (Robert Wieckiewicz) nevű csatornatisztító talál rájuk, aki pénzért hajlandó segíteni nekik. A börtönviselt Socha – és rögtön áruljuk el, hogy valós karakterről és megtörtént esetről beszélünk – nem egy szent, seftel, betör és kezdetben visszaél az üldözöttek helyzetével, de végül hajlandó életét is kockáztatva, önzetlenül cselekedni, és barátra talál a csoport vezetőjében, Mundekben (Benno Fürmann).
A direktornő, aki annak idején két filmet is rendezett már ebben a témában, de aki mostanában inkább az olyan sorozatokkal volt elfoglalva, mint például a Drót , jól, sőt néha túl jól érzékelteti a csatornában eltöltött, veszélyekkel teli napok és hónapok fullasztó bezártságát, illetve azt a különös, többnyelvű világot, amelyet Lvov lakói képviseltek. A város alatt lebilincselő alkotás, amelynek egyetlen furcsa vonása, az újra és újra felbukkanó erotika, amelyet ezek szerint a legvészterhesebb időkben sem hanyagoltak.
In Darkness
francia-kanadai-lengyel-német háborús film, 143 perc, 2011
Egy volt szennyvízmunkás Lvov város csatornáiban rejti el a menekülteket a II. világháború idején.
Benno Fürmann (Mundek Margulies)
Maria Schrader (Paulina Chiger)
Robert Wieckiewicz (Leopold Socha)
Herbert Knaup (Ignacy Chiger)
Agnieszka Grochowska (Klara Keller)
Kinga Preis (Wanda Socha)
Forgalmazza: Vertigo Média Bemutató: 2013. február 28.
Nagyon alapos, hiteles borzalmakra vágyóknak feltétlen ajánlott film! A téma mellett Lvov is érdekelt volna - ezt igazából Lódz városa alakítja -, de szerencsére ez egyáltalán nem zavaró a történet szempontjából. Nálam 9/10.
lvov
2013-03-06 10:13:49



URL: http://est.hu/film/28055/film/28055/a_hazban


9/10 (47)
Egy francia középiskolában tanító irodalomtanár egy nap a házi feladatnak feladott fogalmazások javítása közben érdekes darabra bukkan. Szerzője, a 16 éves Claude beférkőzött egy osztálytársa és családja otthonába, és az ott...
...töltött délutánról írt egyszerre szarkasztikus és pikáns beszámolót, amit a „folyt. köv.” szavakkal zárt. Germain pedig olyannyira áhítja a folytatást, hogy különórákon kezd el foglalkozni az ígéretes írópalántával, akit további alkotásra biztat. Claude így folytatja a leskelődést és az írást, ám a várva várt folytatásokért cserébe egyre több mindent követel tanárától, ahogy egyre nagyobb mértékben avatkozik bele a mit sem sejtő „karakterek” életébe is.
François Ozon ezúttal olyan művel állt elő, mely saját korábbi alkotására, a Swimming Pool ra rímel, de (a filmbeli) valóság és (a filmbeli) fikció vegyítésével, továbbá játékos önreflexiójával A házban eszünkbe juttathatja az olyan opusokat is, melyekben a hősök maguk alakítják a sztorit ( A lány, aki ellopta az Eiffel-tornyot , Alex és Emma - Regény az életünk ).
A rendező (miközben az alkotó hatalmáról és a kukkolás varázsáról mesél) Claude-ban tulajdonképpen saját portréját rajzolja meg, míg Germain a közönséget szimbolizálja – ők ketten a végén ráadásul abszolút tettestársakká válnak. A film pedig eközben nemcsak szórakoztató, lebilincselő és elgondolkodtató, de izgalmas is, mivel a legtöbb könnyed, önreflexív darabtól eltérően itt nagyon is van tétje a játéknak; hiszen mint tudjuk, a fantázia és a vágy veszélyes dolog.
2013.03.11
Dans la mansion
francia thriller, 105 perc, 2012
Egy irodalomtanár fellelkesül az egyik diákja tehetségén és odaadásán, amíg mindez félelmetessé nem válik...
Fabrice Luchini
Emmanuelle Seigner
Yolande Moreau
Forgalmazza: Vertigo Média Bemutató: 2013. március 14.
Az utolsó adás
Sötétkamra
Alfred Hitchcock-sorozat 2.



URL: http://est.hu/cikk/108592/cikk/108592/miskolci_szem_2014_-_szinmuveszeti_egyetemek_miskolcon


Miskolci SZEM 2014 - Színművészeti Egyetemek Miskolcon
Miskolc, Miskolci Nemzeti Színház , 2014. február 4 - 9.
(Vilnius)
Az előző évadban elért szakmai és közönségsiker után idén február 4-e és 9-e között ismét megrendezésre kerül az európai Színművészeti Egyetemek Miskolcon (miskolci SZEM) fesztivál. A Miskolci Nemzeti Színház újra lehetőséget biztosít...
...a hazai közönség számára arra, hogy megismerkedhessen Európa fiatal művészeinek munkáival és kortárs színházi irányzataival. München, Varsó, Krakkó, Bytom, Vilnius, Prága, Bukarest, Kaposvár, Budapest. Hat nemzet, öt külföldi és négy magyar előadás, workshopok, vizsgaelőadások, közönségtalálkozók, szakmai fórum és szemle várja az érdeklődőket az ötnapos fesztiválon a Miskolci Nemzeti Színház és a budapesti Színház- és Filmművészeti Egyetem közös szervezésében.
A Miskolci Nemzeti Színház egyedülálló kezdeményezése, hogy egy városi színház adjon otthont egy nemzetközi színművészeti fesztiválnak. A programban olyan egyetemi vizsgaelőadások és műhelymunkák szerepelnek, amelyeket a hallgatók az egyetemi művészeti oktatás részeként készítettek. A fesztivál célja betekintést nyújtani azokba az európai színházi trendekbe, amelyek meghatározzák a holnap színházművészetét, hiszen a Miskolcra látogató egyetemi hallgatók közül fognak kikerülni a következő évtizedek jeles művészei, alkotói is.
Háború (Prága)
A tavalyi fesztiválhoz hasonlóan idén is lesznek közönségtalálkozók és szakmai beszélgetések, továbbá workshopot tart Horváth Csaba , Gemza Péter , Lőrincz Katalin és Szabó Mónika is - mindeközben lehetőséget biztosítunk a fesztiválon résztvevő több mint száz fiatal alkotónak arra is, hogy megismerjék egymás munkáit. Az ötnapos fesztivál ideje alatt a hallgatók együtt élnek és dolgoznak: nem csupán saját produkciójukra, hanem egymáséra is figyelnek, valamint közösen vesznek részt workshopjainkon - így a Miskolci Nemzeti Színház különleges színházi műhellyé változik.
A fellépők között lesznek, akik az előző fesztiválon is részt vettek - ilyen a müncheni, varsói, a bytomi és a bukaresti egyetem -, de idén vendégül látunk előadást Prágából és a messzi Vilniusból is. A program összeállításakor különös hangsúlyt fektettünk az opera és a zenés színházi műfajokra, így egészen különleges összművészeti produkciókat is láthat a közönség. Többek közt huszadik századi, Magyarországon kevéssé ismert zeneműveket feldolgozó előadásokra is számíthatunk: Prágából E.
F. Burian, a cseh avantgárd fontos alakjának népköltészeti motívumokra épülő, az első világégést feldolgozó Háború című munkája, Varsóból a világhírű angol zeneszerző, Benjamin Britten Lukrécia meggyalázása című operája érkezik, de a Liszt Ferenc Zeneművészeti Egyetem Mozart-áriákból és az azokat kommentáló variációkból álló The Don Juan Project című előadása is szerepel a programban.
A kopasz énekesnő (Bukarest)
A közönség mindemellett találkozhat tánc- és mozgásszínházi, valamint hagyományos prózai előadásokkal is. A vilniusi csapat az új-zélandi Tony Vezich különleges, a személyiség felszabadításán alapuló táncpedagógiai módszerével dolgozott, munkájuk gyümölcse a Mindennek ellenére című produkció. Idén is érkezik német-lengyel koprodukció: OPERCULUM - A haza keresése című előadásukban a diákok az „otthon” és a „haza” fogalmáról gondolkodnak mozgásszínházi eszközökkel. A bukaresti színház- és filmművészeti egyetemről pedig a Ionesco A kopasz énekesnő című ellenszínművében rejlő szerelmi szálakat boncolgató előadás szerepel a programban. A fesztivál társszervezője a budapesti Színház- és Filmművészeti Egyetem, ahonnan két produkció érkezik, mindkettő a negyedéves színészosztály munkája: a Hamlet (r. Zsótér Sándor), valamint a Vérnász (r. Horváth Csaba). Mindemellett lesz előadás a Kaposvári Egyetem Művészeti Karáról is: a harmadéves színészosztály Rómeó és Júlia című munkája (r. Rusznyák Gábor). Az eredeti nyelven bemutatott előadások magyar és angol nyelvű feliratozással kerülnek színre.



URL: http://est.hu/cikk/108819/cikk/108819/kolostorok_kincsei


Kolostorok kincsei
Szeged, Fekete Ház , 2014. január 22. - március 23.
Nyolc-kilencszáz éves régészeti leleteket mutat be a Fekete ház új időszaki kiállítása: a Kolostorok kincsei című interaktív tárlaton közel 150 tárggyal találkozhatnak az érdeklődők, melyek a Bugacpusztán állt Pétermonostor korába repítik vissza a látogatót.
A vallási élet leletei között találkozunk kézmosóként használt bűn- és erénytálakkal, aranyozással és zománcberakásokkal díszített értékes körmeneti keresztekkel és rózsaablak-rekonstrukcióval is. A látogatók egy középkori kolostor kerengőjében sétálhatnak, valamint burkolólapokat és padlótéglákat is megtekinthetnek, melyekbe malomjátékot és különböző gyerekrajzokat karcoltak évszázadokkal ezelőtt.
A kiállítást interaktív elemek színesítik: egy digitális installációs technikával bárki „kezébe vehet” egy középkori monostort, majd be is járhatja azt. Emellett régészeti homokozó és malomjáték várja a legkisebbeket a Fekete házban. A kiállítás kincsei a kecskeméti Katona József Múzeum, a Magyar Nemzeti Múzeum és a Móra Ferenc Múzeum gyűjteményének részei.
BIDF – Budapest International Dokumentary Festival Budapest, 2015. szeptember 24 - 27.
Szemrevaló – Új filmek Ausztriából, Svájcból és Németországból 2015 Budapest, 2015. szeptember 24. - október 3.



URL: http://est.hu/cikk/108621/cikk/108621/munkacsy-kiallitas


Munkácsy-kiállítás
Sopron, Liszt Ferenc Konferencia és Kulturális Központ , 2013. december 16. - 2014. február 10
A soproni közönség láthatja először a legtöbb magángyűjteményi Munkácsy-festményt. Összesen 37 kép került a falakra, az egyik legismertebb közülük az Ásító inas . „A Munkácsy-kiállítás egyik célja, hogy a festő kevésbé ismert műveit…
…is bemutassák a közönségnek, a XIX. századi művész munkássága újra az őt megillető helyre kerüljön, és hogy megmutassa, voltak zseniális magyarok, akik külföldön is megállták a helyüket” – mondta Pákh Imre, Amerikában élő műgyűjtő.
A kiállítást a Liszt Ferenc Konferencia- és Kulturális Központban, a korábbi kaszinó területén lehet megnézni. Itt külön szakemberek dolgoztak a megfelelő körülmények kialakításán. Rekord rövid idő (három hét) alatt építették fel a kiállítást. A legnagyobb mű magát a festőgéniuszt, Munkácsy Mihályt ábrázolja Hans Temple festményén. Munkácsy Mihály Sopronban látható festményei közül a 185x156,5 cm keretméretű Ballada a legnagyobb. A soproni tárlaton látható képek közül Reök Paula arcképe a legkorábbi műve a festőnek, 1863-ból. A legkésőbbiek pedig az 1880-as évekből valók, mint például a Ballada , a Hímző leány , vagy a Pásztorlány az erdőben . Bakó Zsuzsanna művészettörténész szerint a soproni tárlat megjeleníti a művész valamennyi korszakát.
Sopronból Békéscsabára viszik tovább a kiállítást, majd Münchenbe, Sanghajba és Moszkvába.



URL: http://est.hu/cikk/108836/cikk/108836/ismet_koncertfilmek_az_uraniaban


Ismét koncertfilmek az Urániában
Budapest, Uránia , 2014. február 1. - március 18.
Az immár harmadik alkalommal megrendezendő könnyűzenei sorozat keretében a legfrissebb koncertfilmek közül válogathatnak a zenerajongók: a Muse, a Dream Theater, a Rolling Stones és Peter Gabriel 2013-as fellépéseit láthatjuk, valamint…
Újabb koncertfilm érkezik
…újra levetítik a Queen legendás, ’86-os budapesti és Jimi Hendrix 1969-es woodstocki koncertjét. A hazai vonalat Ákos Turné 2084 című koncertfilmje képviseli. A programsorozat első részeként február 1-jén a rocktörténelem egyik mérföldköve, Jimi Hendrix 1969-es woodstocki koncertje látható az Uránia vásznán. A koncert teljes egészében, eredeti formájában kerül a mozi közönsége elé, digitálisan felújított HD képpel és térhatású hanggal.
Február 6-án a Muse Live at Rome Olympic Stadium című 2013-as stadionkoncertje lesz műsoron. A legmodernebb, Ultra High Definition technikával rögzített koncert több mint húsz számot vonultat fel. A vetítéssorozat következő epizódja február 14-én a progresszív metal egyik legnagyobb hatású és legsikeresebb együttese, a Dream Theater Live at Luna Park című stadionkoncertje. A közel háromórás film a teljes koncertműsort magában foglalja.
Február 21-én a 2013-as év egyik legkiemelkedőbb zenei eseménye, a Rolling Stones Sweet Summer Sun című elsöprő sikerű Hyde Park-i koncertje lesz látható. A válogatásban a hazai vonalat február 26-án Ákos Turné 2084 című koncertfilmje képviseli, mely a népszerű énekes másfél éven át tartó koncertsorozatát összegzi másfél órában. Március 9-én újra műsorra kerül a Queen legendás, 1986-os Népstadion-koncertjéről készült film, végül márcus 18-án Peter Gabriel legújabb, Back to Front című 2013-as koncertfilmje zárja a sorozatot, melyen a 27 évvel azelőtt megjelent, többszörös platinalemez So dalait adták elő a londoni O2 Arénában.



URL: http://est.hu/cikk/108848/cikk/108848/ujabb_vilagsztarok_zamardiban


56-osok tere (volt Felvonulási tér)
Bordó Bisztró
Bulcsú utcai alagút
Corvin köz
Miniatűr Piano
(fotó forrás: sziget.hu/Kálló Péter)
A decemberben bejelentett világsztárok után egy újabb, impozáns „csokorral” rukkoltak elő a MasterCard Balaton Sound szervezői. Zamárdi szabadstrandján júliusban a legaktuálisabb fesztiválkedvenc, a Disclosure mellett biztosan színpadra lép a Rudimental, Ricardo Villalobos, Dillon Francis, Baauer és a fesztivál egyik legnépszerűbb visszatérője, Sven Väth is.
Parov Stelar Band csak a Strandon!
Sound: megérkeztek az első fecskék
Tízezrek várják már július közepét, amikor Zamárdi szabadstrandján nyolcadszorra is megnyitja kapuit Európa egyik legnépszerűbb vízparti fesztiválja. „Az „early bird” időszakban kibocsátott bérletek majd’ 70%-át néhány hét alatt elkapkodták, így várhatóan néhány napon belül befejeződik a kedvezményes jegyelővételi időszak” – jelentették be a szervezők. Az első körben megismert nevek – többek között David Guetta, Wiz Khalifa és Martin Garrix – mellé, a legfrissebb hírek szerint, újabb tucatnyi világsztár sorakozott fel.
Így például a brit elektronikus tánczene világában tavaly slágereivel és Settle című bemutatkozó albumával diszkóforradalmat kirobbantó Disclosure, s a német elektronikus zene egyik legfontosabb alakja, a legendás, iskolateremető, a mindig megújulni képes művész, akit a techno keresztapájaként regisztrál a világ, azaz Sven Väth.
Jön továbbá a nemzetközi szupersztár, Ricardo Villalobos, akinek monumentális szettjét végignyomni akkora kiváltság, mint egy űrkapszulában együtt koktélozni Salvador Dalíval. Járt már nálunk, de szívesen halljuk újra az Itáliából származó, de már Stockholmban született Alessot, aki nem az olasz, hanem a Swedish House Maffiával ápol közeli kapcsolatot és könnyed, mindig pörgős, monumentális hangzású tánczenéje nem egyszer szólalt már meg teltházas stadionokban is.
Itt lesz Nagy-Britannia legaktuálisabb drum'n'bass kollektívája, a műfaj jövőjét meghatározó alakulatok közül eddig elért sikerei alapján magasan kiemelkedő, négytagú londoni formáció, a Rudimental.
Sound vendég idén Harry Bauer Rodrigues, ismertebb nevén Baauer, amerikai DJ és producer, a súlyos, gyomorba öklöző basszusokra épülő trap műfaj képviselője is. Érkezik Dillon Francis, a mindössze huszonhat éves, elvetemült amerikai elektronikus zenész, DJ és producer, Los Angeles-ből.
Az utóbbi idők egyik legizgalmasabb és legmodernebb drum'n'bass formációja két sikert sikerre halmozó bécsi elektronikus zenész, Reinhard 'Camo' Rietsch és Markus 'Krooked' Wagner projektje szintén Zamárdiban lesz látható.
Az amerikai Krewella formáció két mutatós, forróvérű és dalos kedvű partycica valamint egy trendérzékeny producer édeshármasa. Aktuális, keresett, 100%-os fordulatszámon pörgő EDM-sztárok, akik a bolygó legeldugottabb pontján is képesek összehozni egy több tízezer embert. A Pretty Lights az elektronikus és az élőzene impozáns együttállásáról szól. Totális zenei élményt nyújt, valódi csemege, ínyencség, kuriózum, a válogatós e-zene fogyasztók testi és lelki egyensúlyának fenntartását minden körülmények között elősegítő szuperanyag.
Maya Jane Coles egy egyedi stílusú és látásmódú, sokoldalúságáról ismert elektronikus zenész, producer és DJ, elsősorban sötét atmoszférájú, finoman borzongató, sejtelmes, mégis bensőséges deep house zenéiről ismert.
Artyom Stolyarov néven született és Arty néven vált híressé az orosz DJ és producer, a trance nagy reménysége, a műfaj új csillaga, aki szintén a Balaton-parton lesz az idén nyáron.
Sajtóinformáció alapján
Gitár ünnep a Ráday utcában
hiperkarma15 - Szülinapi buli
Elton John reagált a Putyinnal kapcsolatos álhírre



URL: http://est.hu/cikk/108856/cikk/108856/fekete_zaj_fesztival_teli_kiadas


Fekete Zaj Fesztivál téli kiadás
Budapest, Dürer Kert , 2014. február 8. 18:00
Újabb emblematikus rendezvényt gyászolhatnak a hazai fesztivállátogatók, a Fekete Zaj esetében pedig alig találhatnának autentikusabb módot a búcsúztatásra. Megannyi mátrafüredi, valamint a tavalyi Dürer-buli után a fesztivál egy utolsó nagy dobásra készül.
Fekete Zaj
A VHK már anno a Sástó mellett is transzba ejtette az ősmagyar sámánpunk híveit, ezúttal is Grandpierre Attiláék lesznek a rendezvény főattrakciói. A Mátyás Attila Band ugyancsak zenélt már az említett helyszínen, akárcsak az egykori Autumn Twilight-tagokat (is) felvonultató Clue vagy a folkos/gothic szezeményekben utazó Dyas.
A borongós zenei vonal mellett az avantgárd is szerephez jut, ez utóbbit a Wattican Punk Ballet és Tóth Kína Hegyfalu képviselik. Fellép továbbá a Shapat Terror, a Hangmás, a Halott Pénz, a Néhai Bárány, a Gutting Revue, a Surf Truckerz és az aJna, és ha valaki egy igazán súlyos ambient élményre vágyik, az Entrópia Architektúra koncertje lehet a nyerő opció számára. A nagy- és a kisterem mellett egy harmadik koncerthelyszínnel is gazdagodik a fesztivál: a fotelbárban olyan előadók lépnek fel, mint a Devil’s Trade, Rosinflux vagy Tanka Balázs és Kovács Bence.



URL: http://est.hu/cikk/108857/cikk/108857/suicidal_angels_a_durerben


Suicidal Angels a Dürerben
Budapest, Dürer Kert , 2014. február 11. 19:00
Kár is szépíteni: a 2000-es években alakult metálzenekarok többsége az éppen futó divatirányzatokat veszi követendő példának, és kevés az igazán old school beállítottságú csapat. Ezzel szemben a Suicidal Angels mintha csak most lépett volna elő egy ’88-as rockmagazinból.
Fueled By Fire
Lost Society
Exarsis
A hosszú hínárhaj esetükben továbbra is olyan obligát kellék, mint az ujjatlan Testament-póló vagy a fehér magasszárú cipő. Imidzsükhöz pedig zenéjük is tökéletesen passzol: az Arise -korabeli Sepultura hatásai legalább annyira felfedezhetőek, mint Kreator és a Destruction által fémjelzett német vonalé. A csapat ezúttal Divide And Conquer című új nagylemezét mutatja be.
A kaliforniai Fueled By Fire-re – a legkevésbé sem meglepő módon – a Bay Area-irányzat gyakorolt komoly befolyást, ugyanakkor vélhetően a DRI-kaliberű crossover csapatok lemezeit is ronggyá hallgatták anno. A Lost Society átlagéletkora a legmerészebb becslések szerint sem lehet több 25-nél, ám borítékolható, hogy ők adják az est egyik legintenzívebb koncertjét. A finn csapat megannyi pályatársával ellentétben a legkevésbé sem veszi komolyan magát, ennek ellenére gyilkos thrash-szerzeményeket vonultatnak fel. Az estet a Nuclear Assaulton és korai Anthraxen szocializálódott Exarsis nyitja.



URL: http://est.hu/cikk/108858/cikk/108858/dirty_flow_club_dirty_flow_club


Dirty Flow Club: Dirty Flow Club
[ alternative / indie / rock ] Egy konceptlemezt, pontosabban 10+1 tételt szerzett a Yonderboi/neo/Mystery Gang/Twist-dobos, méghozzá a szerelem állomásairól. A sokdimenziós Szőcs Gergő életformája, hogy stílusok és habitusok közt vág rendet, itt pedig egyenesen diktálja is az ütemet.
Az egész projekt a „Kosz klub” nevű, szabad játékra szánt zenei műhelyből hajtott ki, ahol improvizálás közben meg lehetett osztani a szerelmi tapasztalatokat is. A Piszkos 1 2 végül 16 közreműködőre – avagy, némi képzavarral élve csodabogárra – duzzadt, akiknek az összefésülése nem kis feladat. Két év alatt értek be ezek a dalok, de adódik a kérdés, hogy mennyire értek össze. A mámoros, kusza, férfi szemszögű hangulatok sokrétűek, így inkább egy filmetűd-szerű albummal van dolgunk. Mert kezdetben vala a lila-bíbor köd, mely szépen hippi-ambient komfortba szelidült. Majd a komor Ady-vers ( Budapest éjszakája szól ) kólint fejbe, és beindul a dühös Ámokf utó, zaklatott, zöld szemekkel. Hatalmas pillanat Alba Hyseni belépése: szívbemarkoló károgása Woodstockot idézi. Álmatlan post-grunge önsajnálat következik, amire az anyaöl ölelése a gyógyszer – leghitelesebben Sena tolmácsolja a közel százéves altatódalt. A Végfőcím összefoglalja mindazt, ami megtörtÉNt: melankólia Manoyával, ami magasság és mélység egyben, bár némi hiányérzetünk marad a landolásnál.
Az élőben erőteljesen elragadó Flow-élményt Gergőn kívül főleg DJ Mangónak, Kovács Andor gitárosnak, Bodóczy Undos Zoltán énekesnek, illetve Zságer-Varga Ákos basszusgitárosnak köszönhetjük, aki most zongorán működik közre. Rizikós dolog Valentin-nap környékén szakításról énekelni, és számos olyan pillanat adódik is, mikor megáll az ütő, avagy dobban a szív és szárnyra kel. Csak reménykedhetünk, hogy nem kell mindennek mindig ilyen tragikusan végződnie, vagy olyan csónakost kell keresünk, aki átviszi a szerelmet, akár a zuhatagon is.
Lemezbemutató: A38 Hajó, 2014. február 12.
2014.02.02
Dirty Flow Club / facebook



URL: http://est.hu/cikk/108859/cikk/108859/warpaint_warpaint


Warpaint: Warpaint
[ indie / pop ] A Los Angeles-i lányzenekar második albumát komoly elvárások előzték meg. A Warpaint a shoegaze-fiókból kimászva, trendi post-r’n’b/neosoul/dreampop-fúzióval akarja szexivé tenni a borongást, de a végeredmény hiába aktuálisan fülledt és sötét, ez az önfeledt élvezethez kevés.
A 2010-es The Fool sikere után magas volt a léc, az eltelt négy év is hosszú, kérdés, hogy lehetséges-e egyáltalán olyan albumot, lemezt tenni az asztalra, aminek hallatán elégedetten csettintünk. És persze kérdés, hogy miért kell belekötni egy hibátlan, ambiciózus albumba, ami nem az első recept újrajátszása, de nem is tagadja meg önmagát. Mert a Warpaint-album jó, hibának leginkább a túlhájpolt várakozást róhatjuk fel. A dalszerzői és a produceri munka is lelkiismeretes, a dalok korszerűen, kereken és csiszoltan szólnak, poposabban és elektronikusabban a debütalbumhoz viszonyítva, az énekhang is tisztább, a zajos shoegaze-gitárömlenyek helyett pedig a szaggatott-tört ütemek szolidabb melankóliája súlyosbít szívünk terhén.
A szintetika hangsúlyosabb jelenléte fejlődésként is jóváírható, haladnak a korral, hiszen az Arcade Fire-től az Arctic Monkeysig mindenki ezt teszi: arccal a szintik és az r’n’b felé fordul, ez benne van a levegőben. A stílus az egész lemez ötven percén át egységes, talán túlzottan is: maradandó karaktere csak a klipdalnak ( Love is to Die ) és a Disco/Very című számnak van, a többi arctalanul simul a post-new wave-től a neotriphoptól a post-r’n’b-ig terjedő paradigmába, illetve ezek között körülbelül a középúton egyensúlyozva. Akár szexinek is nevezhetjük, vagy éppen főzéshez, autóvezetéshez kiválónak: a lényeg, hogy ez itt csak jól szabott háttérzene, a figyelmünket csak másodpercekre képes lekötni, és hideg, jellegtelen profizmusa mérföldekről integet a The Fool személyes esendőségének. A rajongók persze most is rajonganak, de még szerintük is csak több hallgatás után válnak értékelhetővé a minták az amúgy minőségi, de egybefolyó, nyúlós album szövetén. A monokróm felületből csak a Love is to Die édesvízben oldódó bölcsessége domborodik ki: „I’m not alive, I’m not alive without you / Love is to die, love is to not die, love is to dance” .
Warpaint
Warpaint: The Fool



URL: http://est.hu/cikk/35751/cikk/35751/a_kor


7/10 (25)
Engem nem ragadott meg túlságosan a film, de én - lelki sivárságom okán - nem is szoktam ijedezni szellemtépő horroroktól, az is igaz. Pedig egyszer bizonyisten úgy félnék, de sohasem sikerül!
Talán csak a Fűrész nyűgözött le alaposságával, de a cidrizés azon sem jött össze. Úgyhogy mindenki nézze ezt meg, mert nekem ódákat zengtek a film félelmetességéről. Az eredeti japánnal ellentétben, ami a minimalizmusban találta meg a kifejezést, a rendező itt pergő mozaikokból, és hatásvadász jelenetekből hozza a borzongást, aminek a lényege, hogy - például a Péntek 13 sorozattal ellentétben - a fejünkben áll össze a félelem, és ott rakjuk össze a filmkockákat. Rachel Kelle újságírónő egy nagyvárosi legenda nyomába szegődik, ami egy felcímkézetlen videokazetta megtestesülésében akad a kezébe.
A folklór szerint a videokazettán rémálomszerű képek vannak, és miután megnézed, csörög a telefon, és valaki azt mondja, hogy hét nap múlva meghalsz. Rachel nem a Fókusznál dolgozik, ezért természetesen blöffnek tartja a mesét, mindaddig, amíg négy tinédzser meg nem hal, pontosan egy héttel azután, hogy megnézték a videót. Rachel nem tágít, de csak akkor rémül meg igazán, miután megszerzi a kazettát, majd megnézi. És megcsörren a telefon... Sajnos kisfia is megnézi, tehát turbóra kapcsol, hiszen a az egyre valóságosabbá váló legenda szerint pontosan hét napja marad arra, hogy megmentse kettőjük, - és még ki tudja hány ember - életét.
2005.12.02
amerikai horror, 115 perc, 2002
Van egy videokazetta, amelyet ha valaki megnéz, egy hét múlva meghal. A horrorban új fejezetet nyitó japán rémfilm amerikai változata.
Naomi Watts (Rachel Kelle)
Martin Henderson (Noah)
Brian Cox (Richard Morgan)
Jane Alexander (Dr. Grasnik)
David Dorfman (Aidan)
Amber Tamblyn (Katie)
Daveigh Chase (Samara)
Lindsay Frost (Ruth)
Forgalmazza: UIP-Duna Film



URL: http://est.hu/cikk/61437/cikk/61437/felejtes


8/10 (24)
Elménk elképesztő mutatványokra képes, például becsapni saját magát. Vannak, akik valamilyen trauma vagy pszichés betegség hatására képesek olyan élénk emlékeket kreálni sokszor nem létező barátokról, családtagokról, hogy többé nem tudnak különbséget tenni valós és nem valós emlékek között.
A Felejtés hősnője - legalábbis saját pszichiátere szerint - ilyen betegségben szenved. Telly 14 hónappal korábban repülőgép-szerencsétlenégben elvesztett kisfiát gyászolja, és a bánat - úgy tűnik - kezdi megtámadni a józan eszét. Azt különösen nehezen viseli, amikor az orvos, sőt a férje is állítják, hogy a fiú, Sam, soha nem létezett - mi, nézők persze privilegizált helyzetben vagyunk, hiszen a film elején láttuk a családi képet Sammel, és a videofelvételeket a játszótérről, így rögtön sejthetjük, hogy valami ördögi összeesküvés rejlik a háttérben, Telly azonban csak akkor kapcsol, amikor Sam egyik játszópajtásának papájával megismerkedve döbbenetes felfedezést tesz.
És amikor a férfit öltönyös szövetségi ügynökök ejtik foglyul az utcán, hősnőnk már teljesen visszanyeri józanságát és harci kedvét, hogy a végére járjon, mi történt a gyerekekkel, akik egy éve felszálltak arra a nyári táborba induló kis repülőgépre. Joseph Ruben ( Egy ágyban az ellenséggel, Pénzvonat ) thrillere igencsak csavaros és remek tempóban előadott film, amelynek fényképezése és helyszínei éppoly fontos összetevőként szolgálnak, mint a most is kiváló - és oly gyakran hasonló szerepet játszó - Julianne Moore szuggesztív játéka. Mert ahhoz, hogy kitörjön minket a frász, nem kell egy őrült szeletelős gyilkos egy hülye álarcban - elég, ha ügyesen manipulálnak és elég sokáig bizonytalanságban tartanak...
2008.10.31
amerikai thriller, 96 perc, 2004
New York-i családanya kisfiát gyászolja, akiről mindenki azt állítja, soha nem is létezett. Aztán a pszichodráma összeesküvéses krimibe, majd sci-fibe vált, de Julianne Moore-nak egyik sem akadály.
Joseph Ruben
Julianne Moore (Telly Paretta)
Dominic West (Ash Correll)
Anthony Edwards (Jim Paretta)
Gary Sinise (Dr. Jack Munce)
Robert Wisdom (Carl Dayton)
Alfre Woodard (Anne Pope)
Jessica Hecht (Eliot)
Linus Roache (egy barátságos ember)
A bűn színe



URL: http://est.hu/cikk/61439/cikk/61439/grindhouse_halalbiztos


10/10 (8)
A modern film fenegyereke - hogy ezzel a bazi nagy közhellyel vidáman éljünk -, Quentin Tarantino paradox módon azzal futott be, hogy régi filmekből kiollózott és újraértelmezett néhány méltatlanul elfelejtett pillanatot, így teljesen helyénvalónak látjuk, hogy egy teljes mértékben retrográd alkotással rukkoljon elő.
Persze ma már tudjuk, hogy a régi haverjával, Robert Rodriguezzel közösen összerakott Grindhouse-filmpáros (Rodriguez készítette a Halálbolygó című darabot) anyagilag nem váltotta be a hozzáfűzött vérmes reményeket, de ezt tojjuk le bátran, mi nézők vagyunk, nem producerek. A Halálbiztos ugyanis az első pillanattól a vérgőzös utolsóig egyszerre tiszteletadás a régi koszos kis mozik előtt, egy adrenalinbomba és parádés stílusgyakorlat - pedig a felépített feszültséghez képest viszonylag kevés minden történik be. Adott ugyanis két lánycsapat és egy igen veszélyes kaszkadőr. Az első csapat feje Texas legtüzesebb DJ-je, Jungle Julia, aki egy este elindul bulizni barátnőivel. Stuntman Mike, a sebhelyes arcú, cserzett bőrű férfi gyilkos pillantásokkal fixírozza őket felturbózott autójának kormánya mögül - majd némi előjáték után lecsap, és terve könyörtelenül működik.
A másik lánykollektíva azonban jóval tökösebb, hiszen ők maguk is kaszkadőrök - köztük van Zoe Bell is, aki annak idején Uma Thurman dublőrje volt a Kill Bill ben - és Stuntman Mike végre méltó ellenfeleire akad. És ha a Halálbiztos nem is olyan csavaros, mint a Ponyvaregény és nem is olyan akciódús, mint a Kill Bill , azért vérbeli Tarantino-film, vagyis remek dumák és még jobb zenék vannak benne, és ami még fontosabb: van stílusa. És persze autómániásoknak külön jutalom a film, a felturbózott járgányok közt van egy Chevy Nova és egy Challenger - és azt se feledjük, hogy mi a jóval hosszabb európai verziót nézhetjük!
Grindhouse – Death Proof
amerikai akciófilm, 113 perc, 2007
Újkori szutyokmozi az autós kaszkadőrről, aki négy csinos lánykát akar megleckéztetni. Tarantino megint tövig nyomja a gázt.
Kurt Russell (kaszkadőr Mike)
Rosario Dawson (Abernathy)
Rose McGowan (Pam)
Sydney Tamiia Poitier (Dzsungel Julia)
Vanessa Ferlito (Arlene)
Zoe Bell (önmaga)
Tracie Thoms (Kim)
Jordan Ladd (Shanna)
Mary Elizabeth Winstead (Lee)
Forgalmazza: Budapest Film Bemutató: 2007. május 31.
2015.10.08., csütörtök, 01:05
Grindhouse - Terrorbolygó
Itt nem az erőszakon van a hangsúly - Quentin Tarantino



URL: http://est.hu/film/29352/film/29352/prince_avalanche


Prince Avalanche – Texas hercege
Nehezen besorolható film a Prince Avalanche – Texas hercege . Története nem nagyon van, ugyanis kb. annyi történik benne, hogy két munkás egy leégett erdő közepén festi újra az utakat, és miközben ezt teszik, jó sokat beszélgetnek.
Road movie-nak valahol road movie, mivel nagyrészt úton vannak, a helyszín azonban mégis nagyjából ugyanaz, mivel csak egy kis területet járnak be. A sztori a nyolcvanas években játszódik, de ennek egy-két külsőségen kívül nincs különösebb jelentősége. A műfaji besorolást az is megnehezíti, hogy ugyan akadnak pillanatok, amikor fergetegesen vicces, a hangvétel nagyrészt inkább lírai és szomorkás. Mondjuk ez alapból adott, hiszen a hátteret egy szénné égett erdő szolgáltatja. Lehet, hogy az eddigi mondatok elriasztottak pár embert, pedig a Prince Avalanche – Texas hercege minden különcsége ellenére pompás kis mozi.
A két főszereplő kommunikációképtelensége – amikor beszélnek, akkor is jórészt elbeszélnek egymás mellett – kiváló komikumforrás, a konfliktusok jól időzítettek, Paul Rudd és Emile Hirsch pedig egyszerre tud érzelmes, komoly és ordítóan vicces is lenni. Ez a film egy igazi kis gyöngyszem, amit leginkább néha mesésbe forduló hangulatáért és a két főszereplőjéért lehet nagyon szeretni. Amikor David Gordon Green rendező éppen nem kommersz füves vígjátékban ( Ananász expressz , Király! ) utazik, akkor kisujjból kiráz egy ilyen csodát, így csak reménykedni tudunk abban, hogy mostanság kevés gandzsa kerül a közelébe.
Prince Avalanche
amerikai vígjáték, 94 perc, 2013
1988-ban két munkásnak egy nagy erdőtűz után utakat kell festenie távol az otthonuktól. A beszélgetéseikből fény derül a magánéleti problémáikra és a konfliktusaikra.
Forgalmazza: Másképp Alapítvány Bemutató: 2014. február 27.



URL: http://est.hu/film/29365/film/29365/apaim_tortenete


10/10 (7)
Apáim története
A kanadai Sarah Polley pályáját már a Váratlan utazás című imádnivalóan szirupos sorozat óta követhetjük. Az édes szőke kislány gyerekszínészből olyan filmek főszereplőjévé érett, mint Az élet nélkülem , A szavak titkos élete vagy a Hibrid .
Időközben pedig a kamera másik oldalán is kiemelkedő sikerrel próbálta ki magát: erről olyan érzékeny és rendhagyó szerelmi történetek tanúskodnak, mint az Oscar-jelölést hozó Egyre távolabb és Volt egy tánc című rendezései. Ezúttal ismét valami újdonságot láthatunk tőle, megint olyasmit, amit első alkalommal próbál ki – és egyrészt újfent remekül megy neki, másrészt ezzel minden eddiginél közelebb kerülhetünk hozzá.
Polley ugyanis pályája során először dokumentumfilmet rendezett, méghozzá nem másról, mint saját családjáról. Az Apáim története elsősorban a rendező édesanyjának portréja: egy elragadó, energikus, életteli nőt ismerhetünk meg (sajnos csak mások elbeszélései és újrajátszott-dramatizált Super8-as „ál-home videók” alapján). A családtagok és barátok sztorijaiból fokozatosan rajzolódik ki minimum egy megrázó és csodálatra méltó sors és minimum egy múltbeli titok.
Ezzel párhuzamosan magukhoz a mesélőkhöz is egyre közelebb kerülünk: szinte egytől egyig nagylelkű, nagyvonalú és nagyszerű jellemek bontakoznak ki a néző előtt. Az Apáim története csodálatos emberek csodálatos ballépéseinek sorozatáról rántja le a leplet, s teszi ezt olyan katartikusan, megrendítően és szívbemarkolóan, mintha nem is dokumentumfilmet, hanem nagyjátékfilmet látnánk.
Stories We Tell
kanadai dokumentumfilm, 108 perc, 2012
Az ismert kanadai színész/rendező, Sarah Polley lenyűgöző dokumentumfilmet forgatott a saját családjáról.
Forgalmazza: Mozinet Bemutató: 2014. február 27.
Interjú Sarah Polley-val 1
Szabó István három filmje (DVD)
Mutter - Anya



URL: http://est.hu/film/29370/film/29370/non-stop


Személy szerint imádom a klausztrofóbiás thrillereket, mert a kis helyre beszorított cselekményből a filmesek is könnyebben tudnak feszültséget kicsiholni. Márpedig egy repülőgép nem nagy hely, viszont kellően el van zárva a külvilágtól.
Ha nem mászik fel a gépünkre Kurt Russell egy maroknyi kommandóssal, akkor jó eséllyel ugyanazokkal érünk földet, akikkel felszálltunk. Feltéve, ha utastársaink életben vannak. A filmbéli London–New York járaton ugyanis elszabadul a pokol. Egy fenyegetés szerint húszpercenként megölnek egy utast, ha a légitársaság nem fizet gyorsan 150 millió dollárt. A helyzetet a gépen utazó szövetségi légi marsallnak (az öregen egyre több akciófilmet vállaló Liam Neeson) kéne megoldania, csakhogy ő is gyorsan gyanúsítottá válik. Jaume Collet-Serra rendező az Ismeretlen férfi ben már bizonyította, hogy ügyesen koppintja Hitchcock ot, és azt is, hogy jól áll neki Liam Neeson, úgyhogy a második közös munkájukban is bátran bízhatunk.
Non-Stop
amerikai-francia akciófilm, 90 perc, 2014
Bill Marks szövetségi légi marsallként dolgozik, és egy nap a New York és London közti járaton félelmetes sms-t kap: 20 percenként megölnek egy utast a fedélzeten, ha nem utalnak át a fenyegetőnek 150 millió dollárt. Aztán megtörténik az első gyilkosság...
Michelle Dockery
Anson Mount
Lupita Nyong'o
Bar Paly
Forgalmazza: Pro Video Bemutató: 2014. február 27.



URL: http://est.hu/cikk/29924/cikk/29924/csillagok_haboruja-trilogia


Már a hírnek is örvendeztünk, hogy megjelenik a világ legjobban várt DVD-je (vajon melyik film tölti be ezt a posztot ezután?), hírt adtunk a várható extrákról, és most már fizikai valójában is láthatjuk és birtokolhatjuk nemzedékünk (és több korábbi és későbbi generáció) meghatározó filmtrilógiáját.
Star Wars II - A klónok támadása
Star Wars I. - Baljós árnyak
Indiana Jones-trilógia
Miután George Lucas 1997-ben egyszer már képben-hangban felújította, és több ponton is kiegészítette egy-egy jelenettel vagy effekttel a három filmet, a 2004-es DVD-kiadáshoz ismét az alapoktól keverte újra a hangot és fényesítette ki a képet, és örök javítgatóként több ponton az előzmény-trilógiához igazította a korábban készült filmeket. A nagyrészt a negyedik lemez anyagaiból összevágott audiókommentárokon George Lucas, Carrie Fisher (Leia hercegnő), Ben Burtt (hangeffektusok) és Dennis Muren (optikai trükkök) szerepelnek, A birodalom visszavág esetében Irvin Kershner rendező is csatlakozik társaságukhoz. N. Z. Csillagok háborúja - Egy új remény (Star Wars Episode IV: A New Hope, 1977)
Azok a fiatal rajongók örülhetnek igazán, akik a filmet a 1997-es felújításból ismerik. A DVD a fejlettebb technikával készülő előzményekhez igazodó, digitálisan rajzolt lényekkel feltankolt verzióból indul ki, de azon már nem sokat változtat. Legnagyobb bánatunkra tehát Han Solo a csehóban továbbra is csak visszalő. Új, varangyosabb Dzsabba-animáció került viszont a korábbi helyére. Rejtély, hogy miért, hiszen ez sem illeszkedik jobban a jellegzetesen hetvenes évek végi, dögösen homályos látványba. A kép minőségére egyébként nem lehet panasz, alaposan felelevenítették a színeket, R2-D2 néhol szikrázóan kék kockáit látva talán túlságosan is sikeresnek mondható a végeredmény. Apróság, de zavaró, hogy a magyar felirat rendületlenül angol átírásban említi a nem földi eredetű neveket is. A Halálcsillag fenyegető moraját 5.1-ben hallgatva persze hajlamos mindent megbocsátani az ember. ***** kovácsm A birodalom visszavág (Star Wars Episode V: The Empire Strikes Back, 1980)
Ez a középső rész, amelynek a végén a jók vesztésre állnak, a gonoszok legyőzhetetlennek tűnnek, egyik hősünket befagyasztották, a másiknak pedig nemcsak levágták a kezét, de még súlyos identitásválságba is taszították azzal a közléssel, hogy a főgonosz az apja. Mégis, talán épp ezért lett sokunknak ez a rész a kedvencünk, amely a Star Wars-univerzumért való lelkesedésünket már-már a belegyagyulásig fokozta. És ebben van az egész sorozat egyik leglátványosabb jelenetsora, a csata a hóborította Hoth bolygón a tüzelő lépegetők körül repdeső hósiklókkal. Annál pedig kevés sokkolóbb pillanatot láttunk akkoriban, mint amikor Luke a barlangban találkozik nemezisével, aztán lehull a fekete álarc, és... Lucas két ponton nyúlt bele a filmbe: a Császár hologramon megjelenő arcképét cserélte le A klónok támadásá nak ama szereplőjére, akiről még nem szabadna tudnunk, hogy ő lesz a Császár; Boba Fett pedig az apját, Jango Fettet alakító Temuera Morrison hangján szólal meg. ***** N. Z. A Jedi visszatér (Star Wars Episode VI: Return of the Jedi, 1983)
A teljes filmeposz befejező darabja (Lucas tagadja azon régi híreszteléseket, miszerint még egy harmadik trilógia is készülne) már csírájában tartalmazza azokat a gyengéket, amelyek a Baljós árnyak at és A klónok támadásá t megfosztották a varázslattól. A helyes kis ewok-macikat valószínűleg többen szerették volna kiutálni a sorozatból, mint Jar Jar Binkset, Leia hercegnőt sem akartuk bikiniben látni, a befejező ünneplés pedig (amelyet most egy naboo-i hurrázással toldottak meg) kifejezetten kínosra sikerült. Az erdei légmotorozás, a monumentális űrcsata és Luke Skywalker döntő összecsapása Darth Vaderrel a széria legnagyobb jelenetei közé tartoznak. A csomagból ezt az egy lemezt nem láthattuk saját szemünkkel, ezért most csak internetes hírforrások alapján sejthetjük, hogy az említetten kívül két komolyabb változtatást látunk majd: Leia és Luke beszélgetéséből hiányozni fog az anyai emlékekről szóló rész (mivel az új trilógia szerint anyjuktól elválasztották őket); a film végi kísértetjárásban pedig Hayden Christensen jelenik meg Anakin Skywalker alakjában. **** N. Z. Extrák: Hála a tervezőnek? Az extrákkal telezsúfolt negyedik lemezen már nemcsak magyar hangot, de magyar feliratot sem találni. Sajnálatos hiányosság, mert az angolul nem értők bizony tartalmas szórakozásból maradnak ki. Az Empire Of Dreams című két és fél órás, új dokumentumfilm a társadalmi és kulturális háttér bemutatásával, rengeteg eddig nem látott forgatási felvétel és alkotói nyilatkozat segítségével, Ralph McCquarrie csodálatos látványterveitől kezdve, a norvég rekordhidegben vacogó Birodalom-stábon keresztül egészen a mára kiköpött Iggy Poppá változott Mark Hamillig meséli el a Csillagok háborúja univerzumának kialakulását. A végére marad a java: a harcosan független rendezőpalántából a Lucasfilm birodalmának fejévé cseperedő George Lucas jópofa párhuzamot von Anakin Skywalker és a saját sorsa között. A további kisfilmek, ahogy az lenni szokott, kissé feleslegesen ragoznak tovább egy-egy témát. Egy 19 perces filmecske a sorozat karaktereit mutatja be a két droid figuráját ihlető Kuroszava-film, a Rejtett erőd részletei felhasználásával. Negyedórában láthatjuk a fénykard képének és hangjának megszületését. Egy másik negyedórás kisfilm pedig a trilógiának a mozi jövőjére gyakorolt hatását követi nyomon olyan rendezők közreműködésével, mint Ridley Scott, James Cameron vagy Peter Jackson. Láthatjuk továbbá a három film összes előzetesét, tévés reklámját, valamint tengernyi fotót és plakátot a világ szinte minden részéről (magyart sajnos nem). A harmadik epizód 9 perces előzetese, a hozzá kapcsolódó játék bemutatója és egy web-belépő teszi teljessé a kínálatot, meg egy eldugott bakiparádé, amit szégyenszemre nem sikerült megtalálnom. **** kovácsm Forgalmazó: InterCom Hang: angol 5.1 Kép: 16:9/2:35:1, színes Felirat: magyar + nyelv Extrák felirata: angol
-NZ-
2004.09.28
Legenda =kommentlufi_div("115633","/film/31187/legenda","oldalbox-filmpremierek_cikk-115633");?>
angol-francia gengszterfilm, 131 perc, 2015
2015. szeptember 17 - 23.
Everest 3D
Az útvesztő: Tűzpróba 3D



URL: http://est.hu/cikk/108077/cikk/108077/philomena_-_hatartalan_szeretet


7/10 (39)
Bár az elmúlt évtized a katolikus egyház botrányaitól volt hangos, Stephen Frears ( A királynő , Veszedelmes viszonyok ) e témában íródott új filmje elsősorban nem vádirat, hanem egy road movie-ba oltott nagyon kedves kamaradráma arról, hogy érdemes jónak lenni.
Vagy inkább arról, hogy boldogok a lelki szegények. Ki hogy látja.
A címszereplő Philomena Lee (Judi Dench) ugyanis egyszerű, idős hölgy, aki mindenre rácsodálkozik, és aki mindenkivel kedves, noha nehéz élete volt. Megesett fiatal lányként egy zárdában élt és dolgozott, kisfiát pedig apácák nevelték, majd tőle elszakítva örök beadták ismeretleneknek.
Ötven évvel a történtek után a nő egy cinikus újságíró (Steve Coogan) segítségével próbálja megtalálni gyermekét, noha az út hosszú, és akadályból is van egy pár. Mindez sokban emlékeztet Peter Mullan 2002-es filmjére, A Magdolna nővérek re, de más a hangsúly és a hangvétel.
Frears nem akar sokkolni – bár megtehetné, hisz az apácák tényleg embertelenek voltak –, itt inkább az számít, ami a két főszereplő között történik. Judi Dench és a társforgatókönyvíróként és producerként is közreműködő Steve Coogan kettőse tényleg pazar: játszi könnyedséggel váltanak szomorúról vidámra, haragból reményre, majd komolyra és újra könnyedre, egy percig sem feledve, hogy milyen súlyos témát feszegetnek – pláne, hogy a film megtörtént esetet dolgoz fel. Igaz, Judi Dench-ről néha nehéz elhinni, hogy ennyire egyszerű lenne – ugyanis túlságosan emlékezetes volt M-ként James Bond mellett.
Philomena
angol filmdráma, 94 perc, 2013
Philomena fiát ötven évvel korábban örökbe adták a katolikus apácák Írországban. A nő egy fél évszázaddal később úgy dönt, megkeresi gyermekét, amihez egy dörzsölt újságíró segítségét kéri.
Steve Coogan
Michelle Fairley
Mare Winningham
Forgalmazza: Mozinet Bemutató: 2013. december 26.
2015.10.07., szerda, 14:50 2015.10.08., csütörtök, 06:00
2015.09.26., szombat, 06:00



URL: http://est.hu/cikk/94613/cikk/94613/az_ember_tragediaja


8/10 (21)
Csaknem harminc évet vártunk Jankovics Marcell Madách-adaptációjára. A világhírű rajzfilmrendező, a Magyar népmesék-, a Gusztáv - és a Mézga család -sorozatok szellemi atyja, aki olyan legendás darabokkal írta be nevét...
...a magyar filmtörténetbe, mint a János vitéz , a Fehérlófia és az Oscar-díjra jelölt Sisyphus , már 1983-ban papírra vetette Az ember tragédiája forgatókönyvét. A gyártási munkálatok közvetlenül a rendszerváltozás előtt kezdődtek meg, ám a hazai filmipar átrendeződése és az animáció formájának háttérbe szorulása okán hosszú időre leállt a munka. Sokadszori nekirugaszkodás után mostanra – öröm az ürömben –, éppen a dráma megjelenésének 150. évfordulójára készült el a teljes, két és fél órás opus.
A három évtizedes „érlelés” sajnos nem tett jót a műnek: hiába a nagyszabású koncepció, az értő aktualizálás szándéka, a végeredmény színvonalában zavaróan felemás lett, amely – bár tisztelettel borulunk le az alkotó szellemi nagysága, szakmai tudása és kitartása előtt – felveti a kérdést: vajon van-e létjogosultsága ma, a technikai újításaikkal egymásra licitáló animációs mozik korában egy így, ebben a formában elkészített filmnek?
Képes lesz-e megszólítani a közönséget, ami ugyebár nem elhanyagolható szempont ebben az esetben, kulturális küldetés ide vagy oda. Ám a kissé anakronisztikus kivitelezés mögül is kiviláglik Jankovics zsenialitása: egyes színek (amelyek mindegyike tudatosan más és más stílusban készült) kifejezetten erősek. Méltón állítanak emléket az egykor világszínvonalú magyar animációs hagyománynak és nem utolsósorban irodalmunk egyik legkiemelkedőbb teljesítményének.
magyar animációs film, 160 perc, 2011
Ádám és Éva vándorlása korokon át, a boldog élet nyomában.
Forgalmazza: Mozinet Bemutató: 2011. december 8.
Jön Jankovics 23 évig készült műve
Magyar népmesék válogatás: Az elátkozott kastély
Magyar népmesék: Fából faragott Péter
Az ember tragédiája (színház)
Jankovics Marcell-kiállítás
Egyetértek. Meg fogom nézni a filmet, s mivel szándékosan kerülöm a látványhatásokra épülő filmeket, klipeket, valószínűleg kevésbé emelkedett meg az ingerküszöböm, mondjuk egy húsz évvel korábbi állapothoz képest...csak annyival amennyivel a "háttérsugárzás" általában növekedett.
"Filmlátatlanban" is sok-sok köszönet Jankovics Marcellnek fantasztikus kitartásáért. Maradandó élményre számítok!
pro-tone
2011-12-25 09:35:49
Szerintem akiknek az ingerküszöbe nem készült ki a trendtől, az megérti. s ilyen kérdést fel sem tesz, hogy van-e létjogosultsága...
Pattel Zsüzsü
2011-12-18 22:46:06



URL: http://est.hu/film/28749/film/28749/hajsza_a_gyozelemert


8/10 (45)
A Forma–1 világáról még nem készült sikeres mozifilm, ami nagyban köszönhető annak, hogy a sportág nem túl népszerű a tengerentúlon. Utoljára talán Sylvester Stallone próbálkozott a műfajjal, de a Felpörgetve 2001-es bukása jó időre elvette Hollywood kedvét az újabb nekifutástól.
Ezúttal a filmesek némi német tőkével betámogatva próbálják elérni, hogy a mozinézőket végképp ne zavarja, ha azt se tudják, ki volt az a Niki Lauda és James Hunt. Ehhez viszont kellett a nagy sikerű, Senna című dokumentumfilm is, ami jól mutatta, hogy megfelelő rendezői kézben igenis lehet pazar drámát kanyarítani két egymással versengő pilóta karrierjéből. Persze Niki Lauda és James Hunt párviadalát nem árnyékolta be haláleset, bár az kétségtelen, hogy egyikük elég közel járt hozzá.
Az 1976-os F1-es szezonban (a film főképp erre koncentrál) Lauda egy baleset után bennégett a saját kocsijában, ahonnét pilótatársai tudták csak kiráncigálni. Hiába a komoly égési sérülések, az osztrák versenyző visszatért, és nem volt rest világbajnokságot nyerni. A mérnöki precizitás és kitartás csap össze itt a laza őstehetséggel, szóval minden adott volt Peter Morgan ( A királynő ) forgatókönyvíró számára, hogy ebből a sztoriból egy igazán emlékezetes mozit szüljön. Rendezőként az a Ron Howard felel az izgalmakért, aki néhány igaz történetből már sikeresen forgatott parádés filmet, és mostanság majd minden F1-es futam közelében megfordul, a főszerepeket pedig Chris Hemsworth és Daniel Brühl játsszák.
amerikai-angol-német életrajzi film, 123 perc, 2013
Niki Lauda és James Hunt elképesztő párharcának története a Forma-1-es versenyautókban és a kulisszák mögött.
Forgalmazza: Pro Video Bemutató: 2013. szeptember 12.



URL: http://est.hu/cikk/108608/cikk/108608/interju_latvanytervezokkel


Interjú látványtervezőkkel
Harmadszor hirdeti meg a Színház- és Filmművészeti Egyetem (SzFE) a Látványtervező művész MA-szakot. Két éve diplomázott és idén végzős látványtervezőket kérdeztünk elhelyezkedési lehetőségeikről és szakmájuk hátteréről.
Ha megkérdezik, mi a foglalkozásod, mit válaszolsz rá? Tihanyi Ildikó (TI): Röviden azt, hogy látványtervező vagyok. Aztán persze van, aki visszakérdez, hogy ‘és akkor mit is csinálsz tulajdonképpen’!? Illés Attila (IA): Általában én is ezt mondom, ekkor az emberek gyakran zavarbajönnek, mert nem egészen tudják, hogy ez mit is takar pontosan. Ilyenkor még gyorsan hozzá szoktam tenni, hogy „díszlettervező”. Ez már kicsit érthetőbb számukra, viszont a szakmával járó egyéb feladatköröket nem fedi le teljesen. Galántai Zita (GZ): Mivel még nem találtak ki a szakmánkra vonatkozóan pontosabb megfogalmazást, látványtervezőként mutatkozom én is be, de előfordul, hogy díszlet- vagy jelmeztervezőt mondok, az emberek így valahogy konkrétabban látják, valójában mit takar a munkám. De gyakran még ezek után is hosszasan kell magyaráznom, hogy mik a folyamatai, hogyan alakul ki egy konkrét díszlet vagy jelmezterv, és hogy emellett mennyi minden más vizuális projekt megoldására is alkalmazható ez a szaktudás.
Mivel foglalkozol jelenleg? TI : Elsősorban színházi keretek közöttálmodom meg egy-egy előadáslátványvilágát, ami magába foglalja olykor mind a díszlet, mind a jelmezek megtervezését is. Mindig is vonzott a színház világa - sokat jártam előadásokat nézni és egyszerűen magával ragadott az elevensége, az, hogy ott a szemed előtt történik valami, amibe te is beavatottá válsz. A film más, ott a pillanat rögzítésén, a képbe sűrített látványon múlik minden - jobban eldöntött, hogy mit engedsz látni a nézőnek. Haragos Péter (HP):Arculatot tervezek, képregényeket rajzolok, illusztrációkat és storyboardokat készítek reklámokhoz és Magyarországon forgatott külföldi játékfilmekhez. IA: Jelenleg az SzFE Mozgóképes Látványtervező Művész MA-szakán tanulok. Emellett ez év nyarától diák vállalkozóként dolgozok is a szakmámban. GZ:Most a diplomamunkámra koncentrálok. Az egyetemi évek alatt már számtalanszor voltak tervezői munkáim a szemeszterrel párhuzamosan és nem egyszerű megoldani, hogy a munkában és az iskolában támasztott elvárásoknak is száz százalékosan megfeleljek. Mivel tudom, hogy az elmélyült íráshoz nekem sok idő kell, jelen pillanatban csak kisebb grafikus munkákat vállalok. Nemrég volt a bemutatója egy, a Thália Színházban futó darabnak, aminek én voltam a díszlet- és jelmeztervezője. Valamint belekezdtem a diplomamunkám gyakorlati projektjébe, ami egy sci-fi film remake-je. A jövő évre nézve is vannak már komoly terveim, kaptam egy felkérést Esztán Mónika látványtervezőtől, hogy jövő évben dolgozzak Pálfi György készülő Toldi filmjébendíszlettervezőként és rajzolóként.
Egymástól teljesen különböző megbízásokat kaptok, pedig ugyanazt tanultátok/tanuljátok. Hogy lehetséges ez? TI: Ebben nem látok semmi rendkívülit - különböző előképzettséggel jöttünk, különböző célokkal, eltérő személyiségjegekkel, és ennek megfelelően találnak meg minket a felkérések. Van, aki egy nagy alkotó csapat egyik tagjaként kisebb részfeladatokat lát el, van, aki grafikai megbízásokat kap és van, aki inkább a tervezés alkotó folyamatában veszi ki szervesen a részét. HP: A látványtervezés egy összetett, több szegmensből álló műfaj. Az is látványtervezés, amikor valaki egy színpadképet álmodik meg, megtervezi az enteriőrt, a jelmezeket, de az is, aki egy film previzualizációját készíti el 3D-ben, vagyis „felvázolja”, hogyan fog működni a jelenet. S persze az is, aki az utómunkálatokban vesz részt, a film virtuális környezetét tervezi meg. Mindegyik teljes embert igényel, előbb-utóbb mindenkinek választani kell, melyik irányban szeretne kiteljesedni. IA: Egyszerűen csak mindenki másban jó, és más az érdeklődési köre. GZ:Tulajdonképpen elég képlékeny ez a szakma, és az új műfajok megjelenésével méginkább tágul a piacolyanlehetőségekkel, mint a Video mapping, Project Painting vagy a Magyarországon is egyre nagyobb teret hódító VFX,filmes utómunka,vagy akár az egyszerű 3d-s tervezés. Erre a szakmára nagyon igaz, hogy minél több tervező, 3D és utómunka szoftvert tudsz magabiztosan használni, annál kelendőbb leszel a mediális műfajokon belül.
Kicsit talán még mindig megfoghatatlan a közvélemény szemében ez a szakma, miközben jövőre már harmadszor indul mesterszakként az egyetemen. Titeket miért érdekelt specifikusan a látványtervezés a klasszikus filmes vagy színházi alkotói folyamatok helyett? TI:A vizualitás és as alkotófolyamat talán ezen a területen olvad a legplasztikusabban egységgé, itt a legkézzelfoghatóbbas, amit csinálsz - értem ezalatt akár a tervezés materiális vonatkozásait is. A világ, amit megálmodsz, valósággáválik. HP:Tervezőgrafikusként vizuális szakmából „rajtoltam”, a kettő nem áll távol egymástól. Víziókat, egy írott anyag látványvilágát megvalósítani, a semmiből felépíteni valamit, mindig is jobban érdekelt, mint bármilyen más, pl. egy rendezői feladat. IA: Elsősorban azért, mert látványtervezés egy nagyon sokrétű szakma. Látványt lehet tervezni egy klasszikus színházi előadáshoz vagy filmhez, számítógépes játékhoz, animációhoz, vagy bármilyen ünnepi rendezvényhez. Számomra nagyon izgalmas kihívás kitalálni egy adott szituációhoz a megfelelő teret, vagy hangulatot, és hogy ennek megvalósításához a képző- ipar- és digitálisművészet teljes palettáját fel tudom használni. GZ: Mindig is érdekelt az irodalmi drámák világa, az emberi és a fantasztikum világába szcenírozott történetek mesélése. Ehhez társult, hogy megszállottan szeretek rajzolni és festeni, lényegében az életem nagy része eddig erről szólt. Főiskola előtt megszületett bennem az elhatározás, hogy én mindenképp valami mediális szakmát szeretnék választani, sok emberhez szeretném eljuttatni a munkámat.
Miért érezted úgy, hogy még egy MA-képzést is érdemes elvégezned? TI:A Kaposvári Egyetemen szereztem a diplomámat klasszikus képzésben, majd közel egy évet töltöttem szakmai gyakorlattal, beleértve saját színházi tervezéseket is. A kezdeti szárnypróbálgatások után hamar kiderült, hogy van még hova tágítani a látóhorizontot, van még mit tanulni, mire az ember elmondhatja, hogy tervező vált belőle. A Színház- és Filmművészeti Egyetemen ekkor indult a Látványtervező művész MA-képzés, és jó lehetőségnek tűnt a szakmai továbbképzésre. IA: Az alapszakot én is a Kaposváron végeztem. Mivel a képzés elsősorban színházi díszlet és jelmeztervezés orientációjú volt, úgy gondoltam, hogy az ott szerzett tudásomat érdemes lenne kibővíteni filmes irányban is. GZ:Én is ott végeztem. Akkoriban a vezető tanárok túlnyomórészt színházi tervezők voltak, így nyilván a tanulmányainkban is nagyobb hangsúlyt kapott a színházi díszlet- és jelmeztervezés. A négy év elvégzése után ugyan már volt fogalmam a mozgóképes alkotások tervezéséről és ismeretéről, de csakis elméleti szinten. Viszont borzasztóan érdekelt, hogyan néz ki a filmkészítés gyakorlati folyamata. Nagy szerencsémre egy évvel a diploma után már egy finn-amerikai nagyjátékfilm Art Department-jében dolgoztam Rajk László jóvoltából, aki később teljesen véletlenül az egyik vezető tanárom lett az MA szakon. HP: Több, mint tíz éve, hogy az MKA 5 éves egyetemi képzésén diplomáztam. Olyan hivatást választottam, amiben nincs idő a langyos vízben tunyulásra, ez egy változatos, érdekes szakma, ami percről percre megújul. A technika, amitől ma leesik a világ álla, az egy év múlva valószínűleg elavult és megkopott. Tudomásul vettem, hogy ez egy életfogytig tartó fejlődési folyamat. Ez rendkívüli módon inspirál, élvezem, hogy folyamatosan naprakésznek kell lennem.



URL: http://est.hu/cikk/108607/cikk/108607/ingyenes_kiszallitas_mindenhova


Ingyenes kiszállítás mindenhova
Az internetes vásárlás egyre népszerűbb megoldás, de a legtöbb webshopban csak a termékek akciósak, a szállításuk költsége már közel sem baráti.
Sokszor megesik, hogy többe kerül a szállítási költsége külföldről az otthonunkban, mint maguk a termékek, amiket vásárolni szeretnénk. A megoldás a "free worldwide shipping" kereső kifejezésben rejlik.
Számos olyan webshop van, amely a ruhától kezdve a háztartási kütyükön át, egészen a házi kedvencek játékaiig kínál mindent széles palettán és a szállítási költség minden időszakban 0 forint. Úgy is, ha a cél Magyarország, úgy is, ha Katmandu. Hogy mi a titkuk nem tudjuk, de kipróbáltunk párat.
Közös bennük, hogy a székhelyük Hong Kongban van a rejtélyes feliratú csomagok mindig innen érkeznek. Ha 3 db-ot rendelünk valamiből diszkont kedvezményt kapunk, az amúgy is olcsó termékre és a szállítás az ígért 2 héttel szemben inkább 1,5 - 2 hónap. Weboldalak:
http://banggood.com/ http://www.dhgate.com/ http://dx.com/ http://www.tinydeal.com/
Részlegesen elérhető ingyenes kiszállítás, egyéb székhelyű weboldalaknál: http://www.sammydress.com/ http://www.asos.com/
Kép forrása: dhgate.com



URL: http://est.hu/cikk/108605/cikk/108605/ceklat_mindenkinek


Céklát mindenkinek
Savanyúságnak majdnem mindenki ismeri és szereti, de ennél sokkal több lehetőség van benne. Noha a zöldségesnél járva alig-alig tudjuk eldönteni tél van-e vagy nyár a kínálatban szinte minden van a paradicsomtól kezdve a paprikán át a padlizsánig.
A céklának ilyenkor van szezonja és nem csak egészséges, de nagyon olcsó is.
Rendkívül magas a B1-, B2- C-vitamin, folsav, pantoténsav, kálium, biotin, magnézium, nátrium, kalcium , vas, mangán és cink tartalma.
Nyersen Salátába reszelve vagy gyümölcs centrifugán lepréselve nagyon finom almával és naranccsal kiegészítve.
Sütve Alaposan mossuk le kefével jól átsikálva. Majd egyesével alufóliába csomagolva 180°C-os (gázsütő 4-es fokozat) sütőben mérettől függően 40-60 perc alatt megsüthetjük. Ezt kevés balzsamecettel és némi sajttal kiegészítve meg van a könnyű vacsoránk.
Főzve Levest főzhetünk nyers, vagy már eleve sült céklából is. Utóbbinál sokkal édesebb, intenzívebb, teljesebb ízt kapunk. Gyömbérrel és szerecsendióval fűszerezve nagyon finom krémlevest főzhetünk belőle. Rántás, habarás helyett azonban inkább főzzünk bele 2-3 szem krumplit a sűrítés miatt.
Kép forrása: fitho.in



URL: http://est.hu/cikk/108604/cikk/108604/2014_a_kimchi_eve


2014 a Kimchi éve
Több helyen olvasni, hogy a Medvehagyma, Macaron lázat idén a Kimchi fogja váltani. Vagy nem, mert folyamatos próbál előtérbe kerülni a Cronut az Ekler fánk és még ki tudja mik lapulnak.
Egy biztos, hamarosan a legtöbb gasztroblogon lesz egy jól bevált Kimchi recept, amit már évek óta fogyaszt a család.
Mi is ez pontosan? Koreából származik, erősen fűszeres savanyított-erjesztett zöldség keverék, mely levesek, rizs, húsok és halak kísérője. A leggyakrabban uborkából, kínai kelből és jégcsap retekből készítik. A szöuli kimchi múzeum 187 féle kimchit tart számon.
Készen is megvásárolhatjuk megbízható ázsiai élelmiszerüzletekben, de el is készíthetjük, semmi bonyolult nincs benne
Recept: 1 fej kínai kel 1 cm széles szeletekre vágva 1 csomag újhagyma felkarikázva 4 gerezd zúzott fokhagyma 2 teáskanál frissen reszelt gyömbér 4 evőkanál chili szósz 1 csésze rizsecet (2 dl) 6 evőkanál cukor 4 evőkanál só
1. Közepes méretű keverőtálban alaposan sózzuk le a kínai kelt és hagyjuk állni 30-40 percet. Ezután alaposan nyomkodjuk ki. 2. Tiszta tálban keverjük össze az összes többi hozzávalóval és egy jól zárodó üvegben tegyük a lakás egy hűvös, napfénytől védett pontjára, de semmiképpen sem a hűtőbe. 2 nap érés után tegyük hűtőbe és a 4. naptól lehet fogyasztani. 1 hónapig áll el.
Videó a Kimchi készítéséről: http://vimeo.com/24844874#at=0 Kép forrása: onehundredeggs.com



URL: http://est.hu/cikk/108872/cikk/108872/cakumpakk


Cakumpakk
Sokszor halljuk, használjuk ezt a kifejezést, de vajon mennyien tudják, hogy valójában káposztás bablevest jelent?
A legegyszerűbb csirkeleves
Túrófelfújt
A Gasztronómiai Lexikonban az alábbi leírással található: "Olyan bableves, amelyben csipkedett tészta (csipetke) és krumpli is főtt. " Jókai, Mikszáth, Tömörkény, Bródy, Móricz és sokan mások is, sokszor említik műveikben.
Kifejezetten melengető, tartalmas étel, ami után nem vágyunk egy nagy adag másodikra vagy egy kis édességre. Így hiába kalóriadús étel önmagában fogyasztva, jól illeszthető diétás étrendbe is.
1 kisebb füstölt csülök 25 dkg tarkabab 50 dkg savanyú káposzta 2 szál sárgarépa hasábokra vágva 1 szál fehér répa hasábokra vágva 1/4 zeller csíkokra vágva 10 dkg hámozott, kockákra vágott burgonya 5 dkg rizs 5 dkg csipetke 3 evőkanál olaj 1 kisebb fej vöröshagyma kockára vágva 2 gerezd fokhagyma összezúzva 4 evőkanál liszt 3 dl tejföl őrölt fűszerpaprika ízlés szerint só és frissen őrölt bors
1. A babot és a csülköt is külön-külön bő vízbe áztatjuk egy éjszakán át. Másnap a babon vizet cserélünk, és a csülköt átmossuk, és 4 liter tiszta vízben feltesszük főni.
2. Másfél óra elteltével, amikor kezd puhulni a csülök, kivesszük a vízből, és 2x2 cm-es kockákra felvágjuk. A vízbe közben beletesszük a babot és a káposztát is, és egy órán át főzzük.
3. Ekkor visszatesszük a húst is, hozzáadjuk a répákat, zellert, a burgonyát, a rizst és a csipetkét is. Egy kisebb lábosban az olajon megfuttatjuk a hagymát, amikor üveges, hozzáadjuk a fokhagymát is és 1 perc múlva a lisztet is. 2 percig kevergetjük, majd lehúzzuk a tűzről, és kikeverjük a tejföllel és a pirospaprikával alaposan. A forró levessel kissé felhígítjuk, és így adjuk hozzá a teljes mennyiséghez. Ízlés szerint sózzuk és borsozzuk és főzzük készre.
8 adag
Kép forrása: www.jamesandeverett.com



URL: http://est.hu/cikk/108874/cikk/108874/szezonja_van_cekla


Szezonja van: cékla!
A szezonális alapanyagok olcsók és egészségesek is. Nem üvegházakban, siettetve nevelik, utó érlelik őket, hanem a maguk természetes módján érnek be.
Cékla édesen
A legjobb piacon vásárolni, mert a déli gyümölcsöket leszámítva jó áron találunk hazai termelésű zöldségeket és gyümölcsöket.
Nagyon sokféleképpen lehet felhasználni, süteményekhez, levesekhez és krémekhez is.
Kecskesajtos céklakrém
Hozzávalók: 6 db közepes méretű cékla 3 gerezd fokhagyma összezúzva 2 dl tejföl (20%-os) 10 dkg friss kecskesajt 3 teáskanál olívaolaj 1/4 citrom leve só és frissen őrölt bors 2 csipet za'atar fűszerkeverék 5 dkg darált dió
1. A sütőt 200°C-ra (gázsütő 5-ös fokozat) előmelegítjük, és egy tepsit előkészítünk. A céklákat alaposan megmossuk, és még vizesen alufóliába csomagoljuk őket egyesével. Tepsibe tesszük őket, és 40-50 perc alatt puhára sütjük őket. Egy késsel ellenőrizzük a sütés vége előtt, hogy puhára sültek-e, ha nem, süssük tovább őket.
2. Várjuk meg, míg a céklák teljesen kihűlnek, majd tegyük egy késes aprítógépbe a többi hozzávalóval együtt, és dolgozzuk finomra. Ha nincs ilyen robotgépünk, használhatunk botmixert vagy turmix gépet is. A reszelő finomabbik oldalán is pépesíthetjük a sült cékla gumókat. Jól zárodó üvegben 10 napig tárolhatjuk a hűtőben. Tipp: Süthetünk hozzá tortilla chipset, pitát, vagy sima kenyeret is. Mártogathatunk bele nyers zöldségeket is pl. répa vagy karfiol hasábokat is.
Kép forrása: www.beetrootrecipes.co.uk



URL: http://est.hu/cikk/108873/cikk/108873/cekla_edesen


2014-ben fix, hogy divat lesz a zöldségek és sütemények párosítása. Az utat már alaposan kitaposta a répa és a cukkini is, épp itt az ideje ezt a szép bíborszínt is kipróbálni. Csokoládéval nagyon jó párost alkotnak.
Az alábbi recept önmagában is nagyon finom, de a tetejére kerülő krémmel együtt igazi siker párost alkotnak.
Céklás Cupcake
10 dkg étcsokoládé 5 dkg olvasztott vaj 15 dkg cukor 4 db tojás 10 dkg cékla finomra reszelve (nyers) 10 dkg őrölt mandula 10 dkg rétes liszt 2 evőkanál cukrozatlan kakaópor 1 teáskanál sütőpor csipet só
3 evőkanál cékla finomra reszelve (nyers) 10 dkg mascarpone 3 dkg vaj 10 dkg porcukor 1 csomag vaníliás cukor 1/4 citrom leve 2 evőkanál sűrített tej
1. A sütőt 180°C-ra (gázsütő 4-es fokozat) előmelegítjük, és egy muffin tepsit kapszlikkal kibélelünk. A csokoládét egy nagy méretű keverőtálban megolvasztjuk gőz felett.
2. Belekeverjük a vajat, cukrot, tojásokat és a céklát is. Egy kis méretű keverőtálban összekeverjük a mandulát, lisztet, kakaót, sütőport és sót, majd a céklás keverékbe dolgozzuk. Kiadagoljuk az előkészített formákba, és 20 perc alatt készre sütjük. Félre tesszük hűlni. Közben elkészítjük a krémet.
3. A krém hozzávalóit botmixerrel összedolgozzuk, és tálalásig hűtőben tartjuk. Ekkor egy evőkanállal szétosztjuk a sütemények tetején, és a kanál hátoldalával szépen eligazgatjuk a krémet rajtuk. Tipp: Krém helyett tálalhatjuk lekvárral vagy tejszínhabbal is a süteményt. A krémet használhatjuk kekszek töltésére is.



URL: http://est.hu/cikk/108876/cikk/108876/polenta_keksz


Polenta keksz
Amikor pár éve trendi lett a polenta, mindenki kavarta, sütötte, grillezte, készítette. Aztán szép lassan elcsendesedett a figyelem, és csak azoknál maradt meg az asztalon, akiknek tényleg ízlett.
Valljuk be, nincsenek sokan. Ugyanakkor, ha nem a főszerepet kapja, akkor nagyon jó alapanyag a kukorica dara. Kiváló mellékszerepet nyújt panír alapanyagként vagy desszertekbe dolgozva.
Ez a keksz gyönyörű napsárga színű lesz tőle, és az ízét nagyon finoman mélyíti, édesíti.
10 dkg vaj 12 dkg cukor 1 csomag vaníliás cukor 1 db citrom reszelt héja 1 db narancs reszelt héja 1 csipet só 1 db tojás 8 dkg polenta 24 dkg finomliszt
1. Minden hozzávalót egy tálba mérünk, és gyors mozdulatokkal tésztává dolgozzuk. Nem jó, ha túl sokáig dolgozunk rajta, mert sütés után kemény lesz tőle a keksz.
2. Rudat formázunk belőle, és fóliába csomagolva a mélyhűtőbe tesszük egy órára.
3. A sütőt előmelegítjük 200°C-ra (gázsütő 5-ös fokozat), és két tepsit kibélelünk sütőpapírral. A hengerből egy centis korongokat vágunk, egymás mellé tesszük őket a tepsire, és 15-18 perc alatt készre sütjük őket.
30 db lesz Tipp: adhatunk a keksz tésztájához mazsolát vagy más aszalt gyümölcsöket, pl. vörös áfonyát. Vagy sütés után bevonhatjuk csokoládéval is.
Kép forrása: nutsaboutfooditaly.blogspot.com



URL: http://est.hu/cikk/108875/cikk/108875/uj_levisreg_2014-es_tavaszi_nyari_kollekcio


Új Levi’s® 2014-es tavaszi, nyári kollekció
A Levi’s® tavaszi, nyári kollekciója összetéveszthetetlenül az amerikai érzést képviseli. „Az új kaliforniai kollekció” tiszteleg a Levi’s® márka öröksége és az 1960-as évek Kaliforniája előtt.
S.T.A.M.P.S. – a stílusos kiegészítő
A ruhákban megjelenik a stílusosság, a vidámság, a frissesség, és a fiatalság. Az ikonikus ruhadarabok és a kultikus klasszikusok ismét megújultak: merész színek, finom, kényelmes anyagok és újragondolt fazonok.
A nők az új Levi’s® kollekcióban igazán játékosnak érezhetik magukat, a kollekció összes darabjában megjelenik a Palm Springs-i életérzés: finom anyagok és feltűnő design elemek, nyomatok, nyári színek, ravasz kivágások és sziluettek. Felfrissültek az ingek, az 501®-es nadrágok, a farmerdzsekik és a ruhák. Az új kollekció a kortárs, magabiztos és gondtalan nőt testesíti meg.
„Ebben a szezonban a nők igazán átérezhetik a hollywoodi életérzést. Ahhoz, hogy ezt az életérzést elsajátítsd, szükséged lesz egy 501®-es sortra, egy pólóra és egy stílusos, nőies ruhára, amit egész nyáron viselhetsz különböző variációkban”- nyilatkozta Ilse Van Alsenoy, a Levi’s® igazgatója.
A kollekció egyesíti a víz különböző árnyalatait a farmeranyagokkal: fehér, kék, zöld. Természetesen a nyár színei is helyet kapnak, megjelenik a korall, a citromsárga, a narancs. Ezek a színek az anyagokban, a nyomatokban, a grafikákban jelennek meg. A „White Tab” azaz a fehér címkés termékcsalád bemutatja a letisztult, szemet gyönyörködtető selyemblúzokat, fehér, kék hímzéseket, nyomásokat a felsőkön, ruhákon, megjelenik a fehér 501®-es sort is, mely egyszerűen elegáns, hatásos, sokoldalú. Viseld ezeket a ruhákat szandállal, dzsekivel, és garantált a siker.
A márka férfi kollekciója folyamatosan fejlődik. Az ikonikus kedvencek, amit minden alkalomra, örökre viselni fogsz: a Levi ® 501 ®-es farmer, a farmerdzseki, a farmering, a klasszikus fehér póló egy “Palm Springs” inspirált inggel, a szezon nagy kedvence lesz.
A farmerok a legkifinomultabb anyagokból készültek, különleges színek, fazonok és kialakítások. Az időtlen klasszikus, az 501® farmer folytatja menetelését: nagy hangsúlyt fektettek a tervezők a kivitelezésre, a színekre, és a fazonra, az 501-es már a “Coolmax” –légáteresztő kidolgozásban is kapható lesz. Tavasszal kerül bemutatásra a Levi’s® Sta-Prest™ non-denim vonala, ami progresszívebb fazonokat és anyagokat takar.
Forrás: Levis



URL: http://est.hu/cikk/103337/cikk/103337/india_fesztival


India Fesztivál
Budapest, Átrium Film-Színház , 2013. március 6 - 10.
Nyelves-Lecke
Nagyszabású India Fesztivált szervez az Indiai Nagykövetség március 6. és 10. között az Átrium Film-Színházban. Az egyéb programok mellett a rendezvénysorozat öt napja alatt hét bollywoodi filmet láthatunk, melyek egytől egyig...
A Szívből szóljon: Hadippa! előzetese
...az indiai filmgyártás legújabb remekei, természetesen a legnagyobb sztárokkal a főszerepekben. Március 6-án, 19.30-tól például az Egy meg egy az ketten című romantikus komédiát vetítik, melyben egy Amerikában dolgozó indiai úrifiú megismerkedik egy energikus, vidám, bohém lánnyal, aki rábeszéli, hogy töltsék együtt a karácsonyt. Másnap reggel megdöbbenve veszik tudomásul, hogy a részeg este végén összeházasodtak. Azonnal elkezdik intézni a válást, addig azonban a nő kénytelen beköltözni „férje” lakásába...
Egy meg egy az ketten
Március 7-én, szintén 19.30-kor jön a Csak egyszer élsz . A történet három gyerekkori barátról szól, akik háromhetes útra indulnak Spanyolországba, a közös kirándulás pedig szembesíti őket korábbi, fel nem dolgozott konfliktusaikkal. A további filmek között találunk zenés romantikus drámát ( Om Shanti Om ), vidám sportfilmet ( Szívből szóljon: Hadippa! ), érzékeny kisrealista dramedyt ( Nyelves-Lecke ), társadalmi szatírát ( Peepli [Live] ) és klasszikus indiai melodrámát ( Belepusztulni ) is.
Belepusztulni
A vetítéseken kívül két alkalommal az indiai filmművészetről szóló előadáson is részt vehetünk: Vajdovich Györgyi (ELTE Filmtudomány Tanszék) március 7-én, 18.30-tól Bollywood jellegzetes műfajáról, a „maszáláfilm”-ről tart filmrészletekkel illusztrált előadást, március 10-én, 17 órától pedig a bollywoodi filmipar sajátosságairól és az indiai sztárrendszerről mesél. Ezenkívül március 8-án, 22 órától Bollywood Partyt tartanak, a legpörgősebb indiai zenékkel. További információt a filmekről, a belépőkről és a fesztivál további programjairól (tánc, kiállítás, bábszínház, előadások, családi programok stb.) itt találunk. A filmeket hindi nyelven, magyar felirattal vetítik.



URL: http://est.hu/cikk/104343/cikk/104343/halalos_iramban_6


7/10 (34)
Halálos iramban 6.
Segítünk! Ne hagyja el a gépjárművét! Ha elfogy az üzemanyaga, üljön át másik gépjárműbe! Ha lehet, turbódízelt válasszon a legnagyobb felnikkel, és taposson bele! – Ez lehetne a mottója a hatodik Halálos iramban filmnek, vagy inkább az összesnek.
Van abban valami szép és nemes, hogy egy ilyen csacskán egyszerű széria ilyen nagy sikert aratott és már a hatodik részt nézzük. A Halálos iramban -filmek ugyanis csak két dologról szólnak, a mélyen dübörgő motorokról és a melegen csillogó férfibarátságról, minden más csak körítés, de meg kell hagyni, ez a körítés profi és látványos. A franchise-ba új életet lehelő Justin Lin rendező nem bajlódott a karakterekkel és a dialógusokkal, tudván, hogy elég az eddig bevált figurákkal dolgoznia, sőt előásott egy korábbi szereplőt is, a halottnak hitt Lettyt (Michelle Rodriguez), aki – és itt a csavar – amnéziásan egy briliáns bűnözőnek (a tényleg karizmatikus Luke Evans) dolgozik. Az ottani csapat majdnem teljesen olyan, mint Domé (Vin Diesel), akit az előző részből ismert Hobbs ügynök (Dwayne Johnson) vesz rá egy újabb melóra.
Innentől minden kiszámítható, mégsem unalmas, és egy fél óra után azt is megszokja az ember, hogy az év legbutább mondatait hallja a szereplők szájából, olyanokat, amik még Schwarzenegger nek is kínosak lennének. De az autók gyorsak és szépek, a férfiak férfiasak, ahogy a nők is, a mozi végeztével pedig nem érdemes rögtön felpattanni a székből, mert kapunk egy kis ízelítőt a hetedik részből és annak főgonoszából is.
amerikai akciófilm, 130 perc, 2013
Hobbs megkéri Domot, hogy hozza össze a régi bandát, hogy elkapjanak egy elit rablóalakulatot Londonban, amit Dom halottnak hitt szerelme, Letty vezet.
Justin Lin
Tyrese Gibson
Forgalmazza: UIP-Duna Film Bemutató: 2013. május 23.
Hetedszer is Halálos iramban
Halálos iramban: Ötödik sebesség 1
Alakul a Halálos iramban 6.
Halálos iramban - Felspécizett változat (DVD)
Halálos iramban (DVD)
Hát nem vesztettél sokat.
2013-05-24 15:35:27
Bakker, legalabb 3 reszrol azt se tudom, hogy letezik! :)
2013-04-17 16:40:25



URL: http://est.hu/cikk/104901/cikk/104901/en_es_te


6/10 (5)
A magának való, problémás kamasz, a 14 éves Lorenzo úgy dönt, az egyhetes iskolai sítúra helyett levonul házuk pincéjébe, hogy ott olvasson, zenét hallgasson, és azt csinálja, amit a legjobban szeret: egyedül legyen.
Természetesen mindezt a legteljesebb titokban. Az egész bujkálási akciót veszélybe sodorja azonban, amikor váratlanul felbukkan Lorenzo féltestvére, a nála kilenc évvel idősebb Olivia. A fiú a háta közepére sem kívánja a rég látott rokont, ám nem nagyon van más választása, mint eltűrni a zűrös lány jelenlétét, miután az megzsarolja, hogy leleplezi. Sőt botcsinálta házigazdából hamarosan testvére megmentőjévé kell előlépnie, mivel Olivia – aki új életet akar kezdeni – épp ezt a pincét választja a drogról való leszokása helyszínéül.
Bernardo Bertolucci az 1972-es Az utolsó tangó Párizsban és legutóbbi alkotása, a 2003-as Álmodozók után ismét néhányszereplős kamaradrámát rendezett, ezúttal Niccolò Ammaniti magyarul is olvasható kisregénye alapján. Ám sajnos több mindenben is elszakadt az eredetitől, ami nem is a változtatások miatt baj, hanem azért, mert emiatt minden rosszabb lett benne. A betegesen introvertált, érzékeny, félszeg és magányos kamaszhős idegesítő, üvöltöző, bunkó tinédzser lett, aki ránézésre inkább tűnik 16-17 évesnek, s az alkotók több jelenettel is gondoskodnak róla, hogy végig ellenszenves maradjon. Így nemcsak unalmas, de kifejezetten nyomasztó ennek az irritáló kis figurának és elvonási tünetektől szenvedő társának kettősét figyelni egy félhomályos pincében.
Io e Te
olasz filmdráma, 96 perc, 2012
Coming of age sztori egy srácról, aki sítúra helyett inkább elbújik a házuk pincéjében egy hétre, ahol összefut rég nem látott féltestvérével.
Tea Falco
Jacopo Olmo Antinori
Sonia Bergamasco
Forgalmazza: Mozinet Bemutató: 2013. június 6.
Én és te (a regény)
A Sunset Limited 1
Antikrisztus 3
Köntörfalak 12
Álmodozók (DVD)



URL: http://est.hu/cikk/105265/cikk/105265/juniusi_bollywood


Budapest, 2013. június 7 - 22.
Egy szerda
Június hónapban három vetítés is várja Bollywood rajongóit. Június 7-én, 18 órától az Indiai Kulturális Központ ban ingyen nézhetjük meg az Egy szerda című 2008-as filmdrámát. A kritikai és közönségsiker kisköltségvetésű alkotásban...
Az Egy szerda előzetese
A Szülőföld előzetese
A Szülőföld részletes ismertetője
A Koktél előzetese
...egy átlagos szerdán egy rendőrtiszt telefonhívást kap egy ismeretlentől, aki öt bombát helyezett el Mumbai legforgalmasabb helyein, és azok felrobbantásával fenyeget, amennyiben nem adnak át neki négy fogva tartott terroristát. Hősünk komoly dilemma elé kerül, hogy elengedje-e a terroristákat, vagy kockáztassa sok száz ember életét. Eközben emberei elkeseredett küzdelmet folytatnak, hogy felderítsék a titokzatos telefonáló hollétét.
Szülőföld
Június 15-én, 16.30-tól az Örökmozgó ban a Szülőföld című 2004-es filmdrámát vetítik, melyben egy indiai származású, Amerikában élő űrkutató egy nap elhatározza, hogy visszamegy Indiába és felkutatja rég nem látott dajkáját. A kutatás azonban nehezebbnek bizonyul, mint gondolta, mert az idős asszony egy távoli, ismeretlen kis faluba költözött, így Mohan nekivág a vidéki Indiának. A faluban szinte sokkolja az általa sosem látott szegénység és elmaradottság, ám lassan megszokja a zord körülményeket... A belépő 600, diákoknak 450, nyugdíjasoknak 300 forint.
Végül június 22-én, 21 órától a Múzeumok Éjszakája keretében a Ráth György Múzeum ban a Koktél című 2012-es romantikus komédia lesz látható. A film főhőse, Mírá konzervatív indiai lány, aki Londonba érkezése után megdöbbenve veszi tudomásul, hogy a férfi, akihez férjhez ment, csak a pénzét akarta, és otthagyta egyedül egy vadidegen nagyvárosban. Szerencséjére befogadja Veronika, a Londonban nevelkedett, modern indiai lány, és nemsokára odaköltözik hozzájuk Veronika barátja is, a hóbortos Gotam. Az édeshármas mindaddig jól működik, amíg meg nem érkezik Indiából Gotam édesanyja, és a fiú zavarában azt nem hazudja, hogy Mírá a barátnője, akit feleségül akar venni...



URL: http://est.hu/cikk/106100/cikk/106100/repcsik


A légi járművek világában van egy nagyon fontos verseny, amin minden repülőgép elindul, aki számít. Rozsda, a permetezőgép álma pedig, hogy részt vegyen és győzedelmeskedjen ezen a megmérettetésen – dacára annak, hogy nem éppen...
...előnyös tulajdonságai mellett még tériszonnyal is küzd. Ám a kis repcsi nem adja fel, és felkér egy veterán gépet, hogy készítse fel a versenyre, ahol legnagyobb ellenfele a címvédő bajnok lesz, aki nem küzd éppen tisztességesen. Rozsda azonban mentorán kívül is számos barátra tesz szert, akik mind neki drukkolnak, és hisznek benne, hogy talán mégsem olyan esélytelen, mint elsőre tűnik…
Már címéből és a rajzolt figurákból is egyértelmű, hogy a Repcsik a közkedvelt Verdák -filmek köpönyegéből bújt elő – és a nem túl acélos Verdák 2. után a Disney-nek bizony nem árt valami igazán jóval előállnia. A Repcsik ugyanakkor az autós kaland első és második részéből is átörökít bizonyos elemeket, hiszen a főhősnek ugyanúgy bizonyítania kell, mint a Verdák ban, míg az izgalmas nemzetközi verseny, színes nemzetközi résztvevőkkel a folytatásból lehet ismerős.
amerikai animációs film, 90 perc, 2013
Dusty repülőgépként arról álmodik, hogy egyszer megnyer egy híres repülőversenyt. A probléma? Fél a magasban.
Forgalmazza: Fórum Hungary Bemutató: 2013. augusztus 15.
Verdák (DVD) 1
Merida, a bátor 1
En ugy forditom, hogy Verdak szarnyakkal. :) Nem mindegy? Tuti jo.
2013-08-15 17:32:20
Aha, szòval Karatekölyök, csak repülőkkel...
2013-08-13 11:39:25



URL: http://est.hu/cikk/104335/cikk/104335/jurassic_park_3d


Jurassic Park 3D
Miután a kilencvenes évek elején a Terminátor 2. – Az ítélet napja útjára indította a számítógéppel készült speciális effektek forradalmát, a pontot az i-re Steven Spielberg és a Jurassic Park tette fel, ami ugyan még többségében hagyományos…
…mozgatott bábos megoldásokkal operált, ám a benne található CGI-effektusok nemcsak a szakértőket, hanem a nézőket is elkápráztatták.
A történetre nem is vesztegetnénk szavakat, úgyis mindenki ismeri. A lényeg, hogy a 3D-s premiernek két apropója is volt. Az egyik az, hogy a filmes legenda idén töltötte be a húszat, a másik pedig, hogy Colin Trevorrow rendezőt alig pár hete bízták meg a negyedik rész elkészítésével, és a 3D-s újrabemutató tökéletesen alkalmas arra, hogy felmérje: 2013-ban van-e még igény a dinoszauruszokra. Ne aggódjunk, van bőven! A film az amerikai mozikban szépen startolt, úgyhogy a máig brutálisan hatásos T-Rex-támadás vagy a velociraptorok ámokfutása nem az utolsó alkalom lesz, hogy dinókkal találkozzunk a vásznon.
Sok mai társával ellentétben a Jurassic Park azzal is kitűnik, hogy nem csak egy effektmozi, szíve is van. A karakterek jól megírtak, a dialógusok sokszor viccesek és idézhetők, a zenéje fülbemászó, a látványvilága felett pedig máig sem járt el az idő. Az eredeti patináján ráadásul a gyengébben sikerült folytatások sem ejtettek csorbát, úgyhogy a film azok számára is tökéletes választás, akik csak nosztalgiázni akarnak, azoknak meg egyenesen kötelező, akik még sohasem látták moziban, vagy úgy egyáltalán.
2013.04.26
amerikai kalandfilm, 127 perc, 1993
A milliárdos John Hammond egy távoli szigeten újra életre kelti a dinoszauruszokat, és egy élményparkot akar építeni köréjük, csakhogy a próbaüzemkor elszabadul a pokol.
Laura Dern
Richard Attenborough
Joseph Mazzello
Forgalmazza: UIP-Duna Film Bemutató: 2013. május 2.
Jurassic Park - A teljes gyűjtemény
Jön a Jurassic Park 4 2
Egyetértek az előttem felszólalóval, annyit tennék hozzá mindehhez, hogy bár a filmet kismilliószor láttam már, az imax 3D verzió váratlanul ütős élményt produkált.
Vass G. Ádám
2013-05-23 14:16:03
Nem igazán értem a fanyalgókat, hogy 15 szavazat alapján csak 7 pontra jön ki az átlag... 1. A film a 90-es években készült. Akkor ez abszolút high tech volt. Néztem róla werkfilmet, ahol mondták, hogy egyes jelenetek elkészítése hetekbe tellett egy komplett számítógépparknak. 2. Ennek a filmnek van sztorija, van jó szereposztása. Akik lepontozzák elmehetnek tudjátok hova...
2013-05-05 21:28:28



URL: http://est.hu/cikk/106729/cikk/106729/kezdodik_a_szinhazi_evad_az_uraniaban


Kezdődik a színházi évad az Urániában
Budapest, Uránia , 2013. szeptember 12. - 2014. április 10
Szeptembertől a londoni National Theatre és a Globe színház 2013/14-es új évadával folytatódnak a tavasszal nagy sikerrel indult színházi közvetítések az Uránia Nemzeti Filmszínházban. A tizenkét vetítés közt számos…
Robbie Williamstől a Judas Priestig
Múzeumi tárlatvezetések az Uránia vásznán
…Shakespeare-klasszikus kerül műsorra, valamint újra látható lesz Danny Boyle híres Frankenstein -adaptációja is. A mozivászonra szánt „Globe on Screen” évad a háború megpróbáltatásait és a béketeremtés kihívásait életszerűen ábrázoló V. Henrik előadásával kezdődik szeptember 12-én. Ezt követi Shakespeare keserédes komédiája a viszonzatlan vagy éppen érdemtelen szerelemről, a Vízkereszt, vagy amit akartok október 31-én (UPDATE: az előadást 2014. január 6-án, azaz vízkereszt napján is megnézhetjük!) . December 27-én kerül műsorra Shakespeare legtöbb botrányt kavart komédiája, A makrancos hölgy , melyben a szereplők nyelvi leleményekkel teli dialógusokban próbálnak túljárni egymás eszén. Az évad további részében olyan korábbi Globe-sikerdarabokat láthat a közönség, mint a VIII. Henrik (2014. február 13.), a Rómeó és Júlia (2014. március 6.) és az Ahogy tetszik (2014. április 10.). A hamisítatlan brit kiejtéssel megszólaló előadások a maguk teljességében kerülnek a mozivászonra, műfordítások alapján készített magyar feliratokkal.
A fennállásának 50. évfordulóját ünneplő National Theatre 2009 óta folyó műholdas közvetítéseinek idei programjában egyaránt szerepelnek új produkciók és a korábbi évadok legsikeresebb darabjai. A 2013/14-es „NT Live” évad szeptember 26-án az Othello új felfogásban színre vitt, modern környezetbe helyezett történetével kezdődik, amit a londoni közönséggel egy időben, élő közvetítés keretében láthatnak a nézők az Urániában. Ezt követően október 24-én Shakespeare becsvággyal és árulással átitatott tragikus története, a Macbeth elevenedik meg a mozivásznon a Manchester International Festival produkciójában. A főszerepet az elismert Shakespeare-színész, Kenneth Branagh játssza, aki társrendezőként is közreműködik.
Az 50. évforduló tiszteletére olyan népszerű NT-darabok kerülnek újra műsorra, mint a Hamlet (november 21.) vagy Danny Boyle látomásszerű Frankenstein - adaptációja (december 12. és 19.), mellyel az Oscar-díjas filmrendező a Trainspotting , a Gettó milliomos és a 127 óra sikere után visszatért a színház világába. A páratlan színészi játék és rendkívül erős vizualitás több díjat is hozott a produkciónak, melyben a Doktor és a Szörny szerepét váltott szereposztásban játssza Benedict Cumberbatch és Jonny Lee Miller . Az NT Live évad további részében a Tony-díjas Alan Bennett The Habit of Art című műve (2014. január 16.) és Shakespeare időtlen tragédiája, a politikai cselszövésekkel tarkított Coriolanus élő közvetítése (2014. január 30.) látható az Urániában.



URL: http://est.hu/cikk/103506/cikk/103506/meghalt_cipo_a_republic_frontembere


Hosszan tartó betegség után 47 éves korában elhunyt Bódi László, ismertebb nevén Cipő, a Republic zenekar énekese.
„Háborúkat manapság már nem csak fegyverekkel lehet vívni” - Republic
Cipő évek óta súlyos szívbetegséggel élt, néhány éve átesett egy szívműtéten is, szívműködését egy speciális pacemaker szabályozta. A zenész  szíve február 15-én leállt, akkor még sikerült újraéleszteni,  azóta mélyaltatásban tartották az orvosok.
Az utóbbi hetekben állapota nem javult, a felébresztésére tett kísérletek rendre kudarcot vallottak. Az orvosok tehetetlenek voltak, a több hétig tartó kóma után már csak az énekes halálának beálltát tudták megállapítani.
Bódi László 1965-ben született Ungváron, majd családjával Kisvárdára költözött, ott kezdett el a zenéléssel foglalkozni. A Republicot már Budapesten, 1990-ben alapította meg, Tóth Zoltánnal, Boros Csabával, Bali Imrével és Szilágyi Lászlóval, és még abban az évben megjelent a zenekar első, Indul a mandula! című bemutatkozó anyaga. Azóta minden évben kiadott a zenekar egy stúdióalbumot, a legutóbbi, 22. lemez 2012-ben jelent meg Bólints Tibi! címmel.
2010. március 15-én az akkor húszéves zenekar tagjai megkapták a Magyar Köztársasági Érdemrend tisztikeresztjét.



URL: http://est.hu/cikk/106740/cikk/106740/oszindito_bollywood


Budapest, 2013. szeptember 6 - 20.
3 félnótás
Az ősszel is folytatódik a bollywoodi vetítések sora: szeptemberben három indiai filmalkotást nézhetünk meg az Indiai Kulturális Központban és az Örökmozgó Filmmúzeumban péntekenként, illetve szombatonként. Elsőként, szeptember 6-án…
A 3 félnótás előzetese
Az év diákja előzetese
A Bobby részletes ismertetője
…a 2009-es, 3 félnótás ( 3 Idiots ) című vígjátékot láthatjuk. Az indiai filmtörténet egyik legnagyobb sikerének számító mű három mérnökhallgatóról szól, akik az egyetemen a legjobb barátokká válnak, ám diplomaosztójuk napján egyikük köddé válik, és barátai éveken át hiába próbálnak a nyomára lelni. A 18 órai kezdettel az Indiai Kulturális Központ ban zajló vetítés ingyenes.
Az év diákja
Szeptember 14-én, 16.30-tól az Örökmozgó ban egy romantikus drámát vetítenek, Az év diákjá t ( Student of The Year ), 2012-ből. Karan Johar , a bollywoodi romantikus filmek egyik legnagyobb rendezőjének alkotása két gimnazista fiúról szól, akik alig barátkoznak össze, a szerelem és egy iskolai verseny szembeállítja őket egymással.
Végül, de nem utolsósorban szeptember 20-án, 18 órai kezdettel az Indiai Kulturális Központban egy időtlen klasszikus, az 1973-as Bobby kerül sorra. A legendás színészóriás, Raj Kapoor rendezte, korát megelőző film egyből a szupersztárok közé emelte a lázadó fiatalokat, az egymástól elszakított szerelmeseket alakító párost: a rendező fiát, az ekkor debütáló Rishi Kapoor t, valamint az akkor alig 16 éves színésznőt, Dimple Kapadiá t. A vetítés ingyenes.



URL: http://est.hu/cikk/106974/cikk/106974/meg_kiadatlan_dalokkal_jon_az_uj_nirvana-album


Még kiadatlan dalokkal jön az új Nirvana-album
Éppen húsz éve annak, hogy megjelent a Nirvana együttes utolsó stúdiólemeze, az In Utero . A jubileum alkalmából az amerikai Universal Records pénteken jubileumi díszkiadásban jelentette meg az albumot.
Nirvana: At Reading Festival 1
Nirvana: Unplugged In New York
Nirvana: Live! Tonight! Sold Out!!
Nirvana: Sliver – The Best Of The Box
A seattle-i trió számára az 1991-ben megjelent Nevermind című album hozta meg az ismertséget. A lemez vezette az amerikai és brit toplistákat, megelőzve akkoriban a pop királyaként számon tartott Michael Jacksont is.
A hirtelen jött siker leginkább Kurt Cobain énekest viselte meg, aki kényelmetlenül érezte magát a reflektorfényben. Az egyik napról a másikra rockikonként kezelt Cobain egyre gyakrabban nyúlt drogokhoz, botrányai miatt pedig nemsokára a bulvárlapok állandó szereplőjévé vált.
"Akkoriban elgondolkodtam azon, lesz-e még valaha olyan, hogy közösen leülünk a próbaterembe dalokat írni" – emlékezett vissza Dave Grohl. A Nirvana egykori dobosa, a Foo Fighters frontembere az utolsó lemez keletkezésének hátteréről azt mondta: a munkamenet teljesen más volt, mint a Nevermind felvételeinek idején, amikor heteket töltöttek stúdióba zárkózva. "Az In Utero dalai laza jammelések után születtek, a végeredmény pedig egy szélsőségesen borongós anyag lett, telt hangzással".
A grunge banda az In Uteró val a gyökerekhez tért vissza a mainstreamhez közelebb álló Nevermind után, amin olyan slágeresebb dalok is szerepeltek, mint a nemzedéki himnusz Smells Like Teen Spirit . A "zúzósabbnak" szánt utolsó lemezt Steve Albini producerrel vették fel, az anyag eredeti címe I Hate Myself and I Want to Die lett volna. Kurt Cobain alig fél évvel az In Utero megjelenése után, 1994. április 5-én öngyilkos lett.
A pénteken a boltokba kerülő jubileumi kiadáshoz két CD tartozik, a felvételeket a londoni Abbey Road stúdióban masztereltek újra. A csomagban B-oldalas számokat, bónusz dalokat és tizenegy eddig kiadatlan demófelvételt találhatnak az ínyencek.
A super delux kiadás mellett egy Live and Loud című koncert DVD és a hozzá tartozó hangfelvétel külön is megjelenik. A jubileumi csomagot vinyl formátumban is piacra dobják.



URL: http://est.hu/cikk/107027/cikk/107027/frances_ha


Frances tipikus huszonéves fiatal, korosztályának tipikus problémáival. Nem talál magának ideális párkapcsolatot, a karrierje nem úgy alakul, mint ahogy szeretné, és kénytelen albérletből albérletbe költözve éldegélni az életét New Yorkban.
Bár a dolgai nem alakulnak túl jól, ő mégis pozitív és játékos személyiség marad, de a mosolya sokszor csak arra jó, hogy elrejtse vele a bánatát.
Noah Baumbach ( A tintahal és a bálna ) új filmjének nincs igazi története, inkább csak egy életérzésről szól és afféle generációs portréként szolgál, de nem esik abba a hibába, hogy Francest egy teljes generáció tipikus képviselőjeként ábrázolja. Frances Ha egy egyedi, karakteres, kissé szétszórt, ugyanakkor vagány csaj, akivel könnyű azonosulni, sőt akár utálni is egyszerű, életének apróságai pedig pont ugyanolyan kis semmiségek, mint bárki életének darabkái, mégis jó őket nézni. Mert igaziak.
amerikai vígdráma, 86 perc, 2013
A 27 éves Frances gyakornok egy tánctársulatnál, és vadul keresi a boldogságot. A cél érdekében pedig bármikor képes meglepő húzásokra.
Adam Driver
Mickey Summer
Michael Esper
Forgalmazza: Mozinet Bemutató: 2013. október 31.



